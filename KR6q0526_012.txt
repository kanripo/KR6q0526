# -*- mode: mandoku-view; -*-
#+DATE: 2016-06-08 5:56
#+TITLE: 廬山天然禪師語錄
#+PROPERTY: CBETA_ID J38nB406
#+PROPERTY: ID KR6q0526
#+PROPERTY: SOURCE Jiaxing Canon Vol. 38, No. B406
#+PROPERTY: VOL 38
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0526_J_012-0191c> 
#+PROPERTY: JUAN 12

 天然是禪師語錄卷第十二¶
嗣法門人今辯重編¶

* 雜著二¶

** 放生文¶

五戒首戒殺者。何謂也。天地同根。萬物一體。初不欲¶
自相戕賊也。好生惡死。情之所同。棄命捐軀。恨何窮¶
已。以是終不敢為不解之怨也。故上古之世禮樂揖¶
讓。絕不言兵。中古不得已用兵而深抱慚德。惟後世¶
口實時懼。至於國有常刑。將以勷道德之所不及。而¶
猶曰功疑從重。罪疑從輕。歷代帝王常切切然毋或¶
過者。生與殺之大柄也。乃孔子曰。善人為邦。百年亦¶
可以勝殘去殺矣。孟子亦曰。親親而仁民。仁民而愛¶
物。而卒不言其故者有待於大聖人而後詳之也。不¶
知其故而不為害人之事者天下一人而已。知其故¶
而猶為害人之事者天下亦一人而已。夫殘忍之積。¶
上干君父。仁慈之極。下及禽魚。當其迷也而不能求¶
其毫髮之悟。當其悟也而不能求其毫髮之迷。知其¶
故與不知其故耳。知之則漸漬為仁人。不知則將流¶
于忍人。天下皆然也。所以我佛出而為三世之論詳¶
因果之理。使天下昭然。識死生終始。禍淫福善。不於¶
其鬼神而於其人心。人心不可得而昧也。覺範禪師¶
曰。舉手炷香。而供養佛。其心自知。應念獲福。舉手操¶
刀。恣行殺戮。其心自知。死入地獄。或殺或供。一手之¶
功。而召業報罪福不同因果。從人心而生也。心之慈¶
與忍輕而緩。則罪福之報亦輕而緩。心之慈與忍重¶
而疾。則罪福之報亦重而疾。世有終身為善。終身為¶
惡。而或感報現世。或不即現世。通三世而論準。純雜¶
而觀。而後知確。確不爽者。心之分齊。必不可得而昧¶
也。是故大聖人取其不昧之心而不使暫與忍習。懼¶
其漬而終於君父也。而要使漸與慈接引其端而始
<pb:KR6q0526_J_012-0192a>¶
於禽魚也。所為補帝王刑政之窮通。儒者死生之說。¶
以出世之道而收治世之功。柳子厚曰。陰翊王度是¶
也。天然道。人日以其道自為。又不但以其道自為也。¶
凡肯與道人親者。道人不得避。則始必言戒殺。既不¶
使其漸與忍習。繼言放生。復欲其漸與慈接果。如是¶
也從日至月。從月至歲。事也而理求之。端也而類竟¶
之。將見去忍如湯之沃冰。養慈如益薪於火。人欲淨¶
盡。天理純存。鳥飛雲布。水流花開。其為物相遇乎。其¶
為同於物乎。過此以往。未之或知也。若曰。守戒寧如¶
定慧。則將應之曰。但盡凡心。別無聖解。若曰。放生何¶
似無生。則將應之曰。如來即慈。慈即如來。予與諸公¶
但如是發心。如是精進。如是久遠而不中廢。則荒山¶
破院之間。若僧若俗。啞然相對。生意滿腔。不必更有¶
奇特事矣。法華云。終不以二乘引導於眾生。道人今¶
日其尚無過歟。否耶。¶

** 元旦合寺禮千佛疏¶

竊惟背覺合塵之後。染法相應。棄俗趣真以來。緣心¶
未歇。揆之道尚在。乍合乍離。涉乎情未免。時忻時厭。¶
一念相續。遂成生死之河。百慮縈迴。難破蓋纏之網。¶
尚有事在。未可隨緣。大須識乾。方堪保任。自能見過。¶
庶免左于他。非事以漸除。乃終同於理頓。適當首歲。¶
慶厥好時。仰千佛之大慈。作眾生之弘護。洪名舉處。¶
等十方三世於異口同音。如幻滅時。識境無心。無于¶
低頭舉手。此香此燭。共作證明。乃目乃心。同歸解脫。¶
伏願眾等。廓佛心于知見。入性海以益深。銷習念于¶
色聲。當出生而滅盡。無罪而懺罪。謙和慣自回光。安¶
心于無心。萬物何妨共遶。以此功德。普及群生。凡諸¶
有情。畢證此道。初發究竟。不捨薩埵之心。果徹因源。¶
終滿菩提之願。¶

** 華首空和尚新語錄序
<pb:KR6q0526_J_012-0192b>¶

崇禎壬午之冬。刻華首語錄成。承和尚特遣人命某¶
為序。某謹再拜稽首而言曰。某烏足稱道和尚哉。雖¶
然聞之。知弟子者莫如師。某六七年親承訓迪。所費¶
和尚熏淘涵育。若或於揚眉瞬目。若或非揚眉瞬目。¶
其為之也既奢。則意其遇之也必浚。將俾某之躬遭¶
目接。以示天下後世之為某者。此則某之弗敢辭也。¶
憶某甲戌知有此事來。循覽天下。彼時胸中惟黃巖¶
天童兩老而已。及一到黃巖。便絕志行腳。非謂天下¶
無人也。一山坳老漢日堆堆地。無長技奇識而迺窮¶
歲月而不得竟其所至。是用焉往邪目。今門下士唯¶
某不慧。餘皆瑰琦俊偉。出可為人天師。隱亦堪作山¶
林典則。而且逐逐焉。營營焉。如有所戀而弗去。非愚¶
且狂。夫孰為是。是則天下後世亦大概見矣。至於提¶
持向上。則古之百丈黃檗足以當之。語錄具在。知音¶
者可辨也。若迺讀其書而思見其人。則祇今華首山¶
坳。依然日堆堆地無長技奇識耳。親之而一無所與。¶
遠之而若有所棄。遊其宇者如人飲水。冷煖自知。幸¶
毋當吾世而坐失也。此某所以告天下後世也。然終¶
不足稱道和尚也。¶

** 吳中三子詩序¶

道也者。情之至而歸焉者也。情也者。道之反而寄焉¶
者也。詩也者。始乎情而終乎道者也。是故情不極則¶
不能言。迨言窮情盡。啞然自喪。始知樹聲禽韻。風動¶
雲起。相遇如故知。相合若水乳。高人韻士往往與道¶
冥合而不自知。其或至也。吳中曹公。匡石許公。深野¶
龔公在田遊覽至粵。多所吟詠。一日袖詩過予索序。¶
予乃得而誦之。夫曹之清古。許之艷異。龔之壯麗。以¶
詩而論。各擅其長。而細而味。皆不能無慷慨淋漓之¶
致。予世外人。終不知其所感何事。所傷何心。然大抵¶
文人慧業。未免有情。情積乎中。言發乎外。其忽動也
<pb:KR6q0526_J_012-0192c>¶
如雷。其[雨/浸]霪也如雨。雷轟雨霪。無所從來。雷收雨歇。¶
去無所至。以問三公。初不知其何以至此。乃言盡情¶
竭。日星朗然。面面相覷。如在鏡中。將為故知遇乎。將¶
為水乳合乎。竟亦不知其何以止此也。故曰。詩也者。¶
始乎情而終乎道者也。三公日在道而不自知。其或¶
至也。啞然自喪。得所未曾。三公寧無意乎。是為序。¶

** 侯若孩詩序¶

夫詩得之天者十一。得之人者十九。然天定勝人。山¶
僧嘗謂李太白於詩中聖。蓋自字句法脈之外。別成¶
字句。別成法脈。使人知其妙而不知其所以妙。即太¶
白亦不自知其所以妙。全乎天而不用天也。能用¶
天者如王摩詰云。興來每獨往。勝事空自知。只此二¶
句。可以起悟。然亦但能言此。但可言此。甚則行到水¶
窮處。坐看雲起時。如是止矣。故又曰。偶然值林叟。談¶
笑無還期。謂當作何語耶。大抵太白不知其所以然。¶
摩詰知之而亦不能明言其所以然。說者謂不知較¶
勝。亦最後語耳。當令太白讓摩詰一步地方。能坐勝¶
摩詰也。侯子若孩志務當世而慷慨激烈。情過乎辭。¶
故其為詩。高邁風逸。殊有言外之旨。山僧以摩詰遇¶
之。而侯子乃以太白應。始知讀者與作者。各自為¶
而皆相得於天。知與不知不妨忘乎至極。侯子今還¶
中州。行將公此於天下。他日匡廬頂上更有好相見。¶
勿遂以為最後語。使人謂山僧當面放過。不止於詩。¶
則又山僧忍負侯子。不可不說破也。¶

** 心經直說跋¶

圓覺云。智慧愚癡。通為般若。又云。諸戒定慧。及淫怒¶
癡。俱是梵行修多羅奧要微義。指人於一切凡聖法¶
中得決定正位。此可與證者道。不足為麤識言也。詎¶
意狂禪撥無者反藉為口實。宗門流弊今日為甚。究¶
其始。皆由浮慕之士不從生死發心。以大道為名聞
<pb:KR6q0526_J_012-0193a>¶
之資。以名聞為利養之實。持此心行。未有不錯會古¶
人向上之語。謬謂無凡無聖。無古無今。明撤藩籬。暗¶
滋情習。不知凡聖既遣。今古混同。此一著絕大總持。¶
誰為承當。誰為轉變。決了慧用。甚深難辨。正謂以少¶
方便疾證菩提。從聲聞緣覺以迄菩薩佛地。皆不能¶
忘般若之功也。大慧云。擊石火。閃電光。引得無限人¶
悟將去。傳將去。有什麼了日。圓悟為之吐舌曰。祇要¶
契證。若不契證。終不放過。以此觀之。則圓悟所謂契¶
證者證何等事耶。永嘉曰。無明實性即佛性。幻化空¶
身即法身。會者曰眾生根本。無明即是諸佛不動智。¶
且詰之曰。何為不動智。曰。淫怒癡。何為根本無明。曰。¶
不知淫怒癡。審爾則能知淫怒癡者。不可謂非般若¶
也。迺有境緣相逼。若或與不知者同一流轉即不然。¶
安之與勉。順之與逆。亦人各自知。始知理不能該事。¶
悟不可當證。合斷德以成其智。舉一般若而三德具¶
備。豈乾慧之足言哉。是歸自棲賢。趨侍吾師。得捧讀¶
心經直說。可謂深救禪病。因乞流通。以示來學。復承¶
命跋。謹述見聞。所欲言願與吾人同具擇法。固不自¶
知其淺昧也。¶

** 刻牟子辯惑敘¶

予少從事魯誥。囿於見聞。曾不知世外復有大聖人¶
能過孔孟。間從浮屠家。多聞因果事。輒指為虛誕。以¶
是數年可否。不肯作決定信。一日過友人。案頭得首¶
楞嚴。讀三四卷。雖不甚解為何等語。然理趣深玄。業¶
面熱心折。遂攜還。終十卷所見。十習因。六交報。一一¶
皆從心生。不由外鑠。乃不敢以虛誕及淺近事誣謗¶
因果。自此由教乘入宗趣。歷八九稔始識向上一路。¶
因回憶初年。多是不遇其人。不讀其書。疑信相奪。徒¶
賺歲時。後入匡山。掩關歸宗。閱藏本至牟子三十七¶
篇。益以童年不早得此為恨。約出關必圖鐫出。以告
<pb:KR6q0526_J_012-0193b>¶
同人。比隨華首老人入羅浮。明年開法訶林。未幾徒¶
居小持船。又未幾移入雷峰。自雷峰復度嶺歸匡埠。¶
受棲賢。今年春從粵人之請。又自棲賢抵雷峰。因小¶
病掩室。復閱藏至此。乃記二十餘年宿約。命侍僧發¶
梓。大都吾輩初入學塾時。依父兄師說。深入功利。纔¶
稍長得。自有聞見。每為宋儒理學所誤。遇苾芻輩未¶
必皆入理之士。甚有傳述。大顛韓愈事加以誇誕。反¶
為伶俐少年笑怪。寶藏秘函又深渺浩瀚。學者懶習¶
深中。兼之先入之言橫梗胸臆。輒一目棄去。昔予從¶
此中來。同病相憐。興懷忽忽。惟牟子辯惑辭簡理辨。¶
可破群疑。是不能無望於天下英哲也。¶

** 放生文¶

放生何謂也。生不可斷。斷之而生滋甚。生滋甚則殺¶
亦滋甚。生殺相滋則世間無窮期。世間無窮則出世¶
間窮。然出世間之道不可窮而窮之。何謂也。謂夫世¶
間之相無窮。世間之想無窮。世間之心無窮。彼無窮¶
則此窮何窮。隱而不能顯之。謂也出世間之道即在¶
世間。而為相所覆。想所覆。心所覆。覆則隱。隱不可終。¶
待時節而後顯也。何謂世間之相。生相也。何謂世間¶
之想。生想也。何謂世間之心。生心也。天地萬物。無有¶
生也。依相而生。不知相之為幻也。而實之以為實。而¶
不能已於情也。則想生想成乎念明。了憶持此六道¶
四生執為我心。我體出入生死而無有盡者也。因相¶
緣想。因想緣心。心復緣想。想復緣相。生之所以茁茁¶
也。然則斷生何害也。曰。生不可斷也。斷之滋甚。謂不¶
得夫生之集。性不得夫生之集。性而斷之。斷之即生¶
也。自為斷而且不可。而況斷他乎。由夫斷他之心依¶
生而有。依自他心而生憎愛。愛己憎他而殺之機兆。¶
兆而不能自斷。則殺之因成。因成則果成。終不能免¶
乎苦繫也。然他亦不可斷也。所可斷者五蘊中色陰
<pb:KR6q0526_J_012-0193c>¶
多分之一也。其不可斷者愛己。猶是憎他。猶是依彼¶
因而成此因。因成則果亦成。是以眾生同游於並生¶
並育。忽而有不可知之殺機相向。苦繫不能逃也。然¶
則放之說何謂也。放之者順之也。順其生而不相害。¶
則殺因斷而生因亦斷。何謂生因亦斷也。生無有生¶
之性也。迷似有也。似有而非實有。迷故以為實也。似¶
相而以為實相。非實有相。生之性也不能了。此則想¶
生非實有想生之性也。想生則心成。非實有心生之¶
性也。知其無有相性。則想不能生。想不生則心不成。¶
心不成則漸漸乎可以言道耳。雷峰道者也。欲與雷¶
峰前後左右之信雷峰者。若緇若素。將日進乎道也。¶
特以放生。始謂究其生之集性而顯無生之理也。時¶
節為之也。非但息殺運而以生之說進也。¶

** 壽文玉何公七十一初度敘¶

天下之人以年壽。賢者以德壽。大聖人以道壽。道壽¶
者絕思慮之所至。超聞見。通神明而不得其數量者¶
也。道降而德賢者得自以操其柄而不受衡於造化。¶
尊聖人之明教。澄一神慮。流潤營衛。無所希於久視¶
之效而理足以貞。故哲人達士亦樂稱道之而不區¶
區於延促之間也。今人不慕久大之業。輒侈言生理。¶
此其以年壽者耳。高者守中。卑者引導。最下煉金石。¶
服草木。以幾一日之成。此千百十而不得一人。一人¶
而亦未必遂千百歲。苟其遂數千百歲也。吾以為猶¶
蟪蛄朝菌耳。此習成於秦皇漢武而弊流於今。薦紳¶
先生所為延一日之富貴而不知其適。足以喪德敗¶
度耳。今人所貴乎永久於世也。其道足以自贍而推¶
之足以贍天下及後世。不然存心良易。制行純白。處¶
一鄉。一鄉蒙其澤。居一國。一國嚮其風。一日而有百¶
年之利矣。江門文玉何公生長公族。身為薦紳。廉約¶
自處。仁恕被物。中年醉心竺墳。今過七十。厥志不衰。
<pb:KR6q0526_J_012-0194a>¶
其胤嗣宗黨尤能廣其所好。多從雷峰游。雷峰道者¶
以是得聞之其素履也。所謂以德壽者也。於其初度¶
也。謹為之序。¶

** 千山剩人和尚塔銘¶

噫。真發心出世。為前聖後昆荷擔斯道。當國家全盛。¶
出豪貴才華中。岸然獨行。無所盼睞。始見千山剩人¶
和尚其人也。余與剩人明崇禎間先後出師門。如左¶
右手。聞訃趨芥菴。與老人相向啞然。其徒之在廣州¶
者露頂跣足。再拜稽首而言曰。非師莫銘吾師也。余¶
曰。諾弗敢辭。老人復顧余曰。然非公莫銘若弟也。余¶
起立曰。諾弗敢辭。翼日返雷峰。其徒復至。長跪曰。某¶
將以是秋奉銘出關門矣。吾師光明全藉師筆端照¶
耀塞外。塞外人千萬祀知有宗門自吾師始。某為吾¶
師請。抑為塞外現在將來諸昆弟請。言畢泣下。稽首¶
不能起。余感而諾曰。弗敢辭。於是載筆為辭曰。師名¶
函可。字祖心。別號剩人。惠州博羅人。本姓韓。父若海¶
公。諱日纘。中明萬曆進士。官至禮部尚書。諡文恪。母¶
同郡車氏。誥封夫人。師生聰穎。少補諸生。有聲性好¶
義。豪快疏闊。有貧士冤獄。自分死。師密白得免。士方¶
德有司廉斷。久而知韓公子所為。嘗獨出里門。為市¶
兒所窘。識者報家人。追至將赴理。師遽止曰。彼惟弗¶
知故敢。爾豈有吾輩不能忘人誤犯。其豁達愛人類¶
如此。文恪公捐館舍京師。師奔喪往返萬餘里。哀毀¶
未嘗一日間。迨歸。閉戶絕交游。悒悒無生人趣。聞梁¶
孝廉未央好道。力致為諸弟受業。以此得深知。¶
余歸自匡山。師亟入廣州。一見輒曰。長齋數月矣。耑¶
以待公。某先文恪生兄弟四人。某長未嗣。若了此願。¶
梵行終吾身。余笑曰。此白社諸優婆塞事寧區區屬¶
望耶。師面赤。辭去。明日復來曰。某妾已孕。幸而育得。¶
上報先人。抑無所憾。即不幸。亦不復願為俗人矣。余
<pb:KR6q0526_J_012-0194b>¶
曰。此吾儕緒餘。若為艱言之。更有向上在。師自此始¶
一意。且拉余住止園。凡兩月。值老人至東官。乃相見¶
東官。因僧問諸識義。老人曰。我者裏無五識。六七八¶
識。僧曰。祇麼則枯木寒灰去也。老人曰。枯木寒灰爭¶
解問話。師從旁不覺擊節。老人顧余曰。此子根器大¶
利。指示參趙州無字。有頌曰。道有道無老作精。黃金¶
如玉酒如澠。門前便是長安道。勿向西湖覓水程。從¶
此微細披剝。無虛旦夕。兩踰歲。復聞舉勘破婆子話。¶
更豁然識古人長處。老人曰。子今得不疑也。即隨入¶
匡山。剃落登具。命掌記室。還住華首。又命充都寺。甲¶
申之變。悲慟形辭色。傳江南復立新主。頃以請藏。附¶
官人舟入金陵。會清兵渡江。聞某遇難。某自裁。皆有¶
挽過情傷。時人多危之。師為之自若。卒以歸日行李¶
過城閫。為守者擒。送軍門。當事疑有徒黨。拷掠至數¶
百。但曰。某一人自為。夾木再折。無二語。乃發營候鞫。¶
項鐵至三繞。兩足重傷。走二十里如平時。江寧緇白¶
環睹。咸知師道者。悉含涕不敢發一語。後械送京邸。¶
途次幾欲脫去。感大士甘露灌口。乃安忍如常。逮至¶
下刑部獄。越月釋。發瀋陽。師自起禍難至發瀋陽兩¶
年。於此與縶維同參法緯。迄諸徒共五人外。無一坵¶
傍。然內外安置極細。如獄中一飲啗。一衣屨。隨意而¶
至。如天中人。師當時所能自為者順緣耳。庸詎知己¶
有人。屬某緇。屬某素。甲事若此。乙事若彼。開士密行。¶
不令人知。何擇時地。然師所以獲是報者。豈非平生¶
好義。暗中銖縷不爽。諸如道在人天。且當作別論也。¶
師初至瀋陽。觀知根欲。因達藏主閱藏普濟。先為諸¶
苾芻疏通義學。時講席漸散。多集座下。講師。師¶
乃領大眾趨教如學人。講師意始解。自是瀋內外護¶
咸仰師寬大。益篤信宗門。開法之日元旦喇嘛率諸¶
遼海王臣道俗稱佛出世。清法譴僧屬掌教。亦極力
<pb:KR6q0526_J_012-0194c>¶
推轂。自普濟歷廣慈。大寧。永安。慈航。接引向陽。凡七¶
坐大剎。會下常五七百眾。江南同謫諸大老若大來¶
左公。吉津李公。昭華魏公。龍袞李公。雪海郝公。天中¶
季公。心簡陳公。始以節義文章相慕。重後皆引為法¶
交。師自處孤潔。與人慷慨多意氣。匪深於師平日鮮¶
不以才氣相掩。以故法海深闊。向非凡器所能搆。嘗¶
有書抵余曰。門下龍象如雲。若得耑一人來。使某得¶
盡其夾輔之力。則曹源一滴長潤塞下。噫。余於此知¶
師為法求人之切。豈無所見顧。再易裘葛耳。忽一日¶
曰。我後十日必去。集大眾告誡。皆宗門勉勵語。搜丈¶
室。無長物。平日所畜衣。拂。如意。杖笠悉分付侍僧。孑¶
然一身。從金塔趨駐驆。囑行後全軀付渾河。示偈曰。¶
發來一箇剩人。死去一具臭骨。不費常住柴薪。又省¶
行人挖窟。移向渾河波裏赤骨律。祇待水流石出。眾¶
環跪。乞留肉身。哀懇再三。乃默然。遂端坐而逝。瀋之¶
人迎龕入千山建塔。蓋順治十六年己亥十一月二¶
十七日也。師世壽四十有九。坐夏二十。得度弟子今¶
育。今匝。今曰。今廬。今又。今南。皆江南人。師住瀋。不輕¶
為人雉髮。有乞戒。悉命禮天顯律主。師未開法時嘗¶
為顯作闍黎。及說法。顯請入室。師亦命第一座。更為¶
傍通華嚴梵行。凡戒壇仍使主之。惟宗門提唱無少¶
假。然皆一目同人。衲子能具精誠。隨機大小。各有所¶
被。故十年相依。如正遇恥。若磬光湧。光作麼若。而人¶
咸受益焉。是宜銘。銘曰。山川奇秀。蔚為異人。意氣雲¶
蒸。公族振振。儒門澹薄。歸復能仁。溯洞水源。沛流潺¶
湲。出華首嗣。為博山孫。如溈之嚴。吾師有言。慧寂者¶
誰。實難為昆。嗟大樹叢。宜蔭南宗。天龍等視。匪法運¶
窮。愍彼遐方。啟拓關東。彼土惇直。惟經與律。拄杖撥¶
開。別傳甫及。七住道場。萬指林立。天資雄邁。波瀾澎¶
湃。上下左右。不知其在。巍巍堂堂。曷云誰至。泉日方
<pb:KR6q0526_J_012-0195a>¶
中。忽然西逝。道俗涕潺。湧塔千山。為存為歿。松鳴珊¶
珊。朔方少室。今古斯一。¶

** 般若心經論¶

梵語般若。此云智慧。以智慧解諸法空而至于彼岸¶
是矣。又曰。心經何謂也。華首曰。心是體。智是用。體則¶
通凡聖而皆遍。用則分迷悟以各成。天下無無用之¶
體。體即遍而用安得不遍歟。曰。遍而迷悟異致。故曰¶
各成。各成則不可均言智慧矣。此所謂本覺。則聖凡¶
無二。迷本為妄。悟本為始。妄與始無二體而有二用¶
也。當其迷也。見色而不見空。迺至見受想行識而不¶
見空。行于日用。欲求其毫釐解脫而不可得矣。及其¶
悟也。即色是空。更無別空。即空是色。更無別色。迺至¶
即受想行識是空。更無別空。即空是受想行識。更無¶
別受想行識。行於日用。欲求其毫釐凝滯而亦不可¶
得矣。是迷悟之用各異而皆原于本覺之心。固無有¶
異也。通凡聖而無有異。故曰體也。自無始來。無佛名。¶
無菩薩名。無二乘凡夫名。唯渾然藏識而已。藏無自¶
性。不覺成識。識成而根身器界。名相臚然。而藏性不¶
失。識滅而三明六通。智證詣極。而藏性不加。所謂無¶
生滅之謂心。無垢淨之謂心。無增減之謂心。此心空¶
相。本自如然。而非深于般若。則未有能徹見而返本¶
歸源者。此三世如來所讚歎尊重無異旨也。般若生¶
于本覺。而要迷情淨盡然後現。妄覺亦生于本覺。而¶
要當體知歸然後泯。故知翻其妄而自照之為智。智¶
生即無妄。妄成智也。智解諸法。空還其本覺之無動¶
搖之為心。心返則無智。智盡心也涅槃。三德非縱非¶
橫而悉始于明見佛性。融根本差別而一至于是。所¶
謂佛性為因而涅槃為果也。由是而造焉之謂經也。¶

** 雷峰山海雲寺放生碑文¶

萬靈一體。苦樂同情。惑業為因。生死異致。以其因也。
<pb:KR6q0526_J_012-0195b>¶
群倫成有漏之趣。以其體也。聖人起無緣之慈。故慈¶
者人心之所共也。孺子入井。惻隱無疏戚之殊。尊俎¶
在前。匕箸失禽魚之痛。此匪心之稟受弗同也。形骸¶
各睽。情窾自分。業感攸招。在彼有難逃之苦繫。在此¶
有俱生之愛纏。欲從中來。習由俗近。仁人之士既不¶
能動殊類之悲。名教之林始益深人禽之視。源流漸¶
遠。疾苦難通。雖湯王有解網之仁。孔聖懸射宿之訓。¶
而所以大人主浩蕩之風。著聖賢及物之素。澤被豈¶
不甚弘而不知其所同也。哀愴豈不極剴而不知其¶
所異也。不知其異則恩及禽獸。祇益深慈。而物之所¶
以待救者。未必引為前車之戒。迺有於物之情欲奢。¶
而于人之情愈嗇。此天下所為易於見恩而難于懲¶
忍也。而不知夫忍者正物之所由異矣。不去其所由¶
異則百慈而不能易一忍。慈與忍亦交相奪耳。是以¶
仁人君子能為順情之恩而不能為逆情之恕。皆不¶
知其異而推之以為同者也。同一知樂故樂欲其俱¶
受。同一知苦故苦欲其俱蠲。人與物皆然也。若夫有¶
不可滅而為。無彼不能化而為。我雖質謝神散往若¶
淼然。而謝必有乘散仍復聚。昔所為受人樂即今所¶
為能予人樂者也。昔所為能予人苦即今所為待人¶
蠲苦者也。萬物之變化有常。即一物之升沈無定。觀¶
變化而識因地之岐。悟升沈而得體性之合。所以大¶
聖設教。止有一心。隨品類之弗齊。應機亦恒多。轍靈¶
靈匪昧。苦樂何殊。念念弗移。貞淫自究。痛泥犁于¶
逮。憫鱗羽之現前。形本暫寓。神固受傷。玅覺隨生。無¶
明共滅。惑綱不與報盡而俱冥。則貪愛未彩¶
割。此聖人所以護萬物之情而言慈心于旦夕。¶
其後報人。息其現流一事而有止情達性之道也。茲¶
丹霞以無生導上哲之歸源。而以護生發初機之¶
物。見物非物。何所不容。當生而不生。即方便以明。
<pb:KR6q0526_J_012-0195c>¶
余也身坐萬峰之上。心入人群之中。真機寥廓。偕萬¶
里于無言。有物有恒。等平觀于庶類。在處蘭若。用扇¶
惇風。三十餘齡殆無虛日。顧茲白社。志慕上乘。集我¶
同人。深維厥旨。念過化之所存。紹成規而再振。豈人¶
天之盛事。實大覺之。帡幪道齊物外心切并包神而¶
明之已見其人撤器而觀誰安形下。欲垂永久。廣募¶
生田。敬丐長辭。猥以人重。機感一揆。海嶽同風。遠貽¶
斯文。昭爾後裔。¶

** 遍行堂集敘¶

吾徒澹歸釋子。于其將梓遍行堂集。編而上之老人。¶
老人讀而擊案曰。人之有言如其有心也。夫心之不¶
能遯于其言。亦猶言之不能遯于其心也。不能遯于¶
其言。故天下之言為可貴。不能遯于其心。故天下之¶
心為可貴也。蓋自言可貴而天下相爭出于文章。機¶
穎之塗亦夥矣。忠臣之文憂以遠。孝子之文柔以慕。¶
仁人之文恬而切。義士之文方以捨。得志者其詞壯。¶
失運者其詞悲。入理深者盡曲款而弗誣。獲真悟者¶
極淺易而絕人以無行地。此言之可貴。貴以其心。而¶
與天下後世發揚于易地。同時快古人之先獲我。畏¶
古人不及見我。其為樂。未易一二數也。然亦有貌似¶
憂而念起于近名。勉為慕而情生于循理。恬以文刻。¶
捨以任氣。壯而流為淫。悲而傷于怨。曲以極微而弗¶
覺其板滯。以為絕人行地而不知腳板已弗底于四¶
楞。此又言之可貴而反成于甚不可貴。于是天下真¶
聖賢。真才智遂有置文章機穎而求人于淵嘿自存¶
之地。言與心迺判然分為二致而不知實有不能相¶
遯者。豈但悄然于為言者之心。亦自釐然于觀言者¶
之心。抑已久矣。夫人于無念而忽有念。獨知豈不甚¶
明。其為念善而以善言出之不可遯也。其為念不善¶
而以善言出之。其為念善而以不善言疑之。或始善
<pb:KR6q0526_J_012-0196a>¶
而終不善。或始不善而終于善。其心皆不能自昧。此¶
所謂言之不能遯于其心者也。苟其昧于善與惡而¶
不能自覺。則亦無所掩著于為言之日矣。若果不能¶
自昧。人之視己如見肺肝。此正心不能遯于其言。又¶
可與不能遯于其心者互相發揚。以見天下之言為¶
可貴。天下之心為可貴也。澹歸固貴天下之心者。而¶
與天下共相見于其言。老人亦亟欲與天下共觀于¶
其所言也。雖然人之有言如其有心也。是言固心也。¶
言而唯心唯也。言而阿心阿也。引而準之。言而善豈¶
心善歟。言而惡豈心惡歟。言而幽心固匪幽。言面顯¶
心固匪顯。言而正心固匪正。言而旁心固匪旁。心匪¶
旁言豈得旁。心匪正言豈得正。心匪顯言豈得顯。心¶
匪幽言豈得幽。又曠而推之。鳥獸亦有心。啼號何云。¶
天地亦有心。日月星辰何說。山川陵谷何說。熾然于¶
晝與夜而略無間歇者。寘澹歸此集。于其中孰多孰¶
少。為有為無。此自澹歸事。老人與天下後世且得瞠¶
然觀勝拙矣。¶

** 書自書法華經後¶

嗣祖沙門。丹霞比丘釋函是謹。竭誠頂禮佛前。書寫¶
玅法蓮華經盡七卷已。而作念言。我函是二十七歲¶
始受持是經。至今三十五年。領眾以來。已二十八年。¶
竊謂如來大事因緣。微妙章句。難信難解。蒙師開示。¶
幸獲悟入。以此自信自修。即思與眾共信共修。一奉¶
如來明訓。為人宣說。詎謂懈怠之性。僻處窮谷。敢忘¶
謙下忍辱之心而多病之軀精力易疲。殊失誨人不¶
倦之意。所訓之眾成就者少。退者多。或聞而弗信。¶
信而弗篤。或利根而忽于究竟。或力弱而怯于擔荷。¶
或少有所得而惑于岐塗。或可望有成而限于壽命。¶
或樂于自為。或弛于多嗜。浩大久遠之程未易克終。¶
而信師慕道之懷終難勿變。睹四眾而大哀。反一己
<pb:KR6q0526_J_012-0196b>¶
而益切。年運雖邁。始願未衰。勉力自書。猥以見志。願¶
從函是以訖十方一切解義說法之人。性智明決。色¶
身堅固。各于菩薩行處。菩薩親近處。盡法行持。無所¶
媿悔。以普賢行。廣興流布。庶幾仰追先轍。免蹈時習。¶
凡在聽眾。聞說歡喜。夙夜思惟。始必有終。大而勿小。¶
尤伏懇佛菩薩大慈普及。衣以覆體。光以照心。不致¶
辛苦生疲。逐物成惰。少智之士蒙光聰敏。底于大成。¶
薄福之徒承願增益。毋為中匱。更願所書經卷直待¶
慈氏法華會上忽爾現前。我願如是。諸佛證明。信此¶
一心。必無虛棄。¶

** 倫宣明使君釋騷序¶

天下有至性。然後有至情。有至情然後有至文。文所¶
以達其情者也。情所以極乎性者也。天下未有人而¶
無性者也。亦未有性而無情者也。依性達情而文生¶
焉。故文所以自見其性情者也。人生當世。終身而不¶
得一見其性情之事。夫豈獨無性情哉。性不至則情¶
亦不至也。情不至則文亦不至。然所謂至者。有天道¶
焉。有人道焉。天者言乎其本具也。本具本不具。本具¶
而不能自徹。是必有徹之之理。理徹而體現。體現而¶
用廓。放乎四海。收之方寸。知剛知柔。知進知退。感乎¶
物而得其至當。所謂人道也。古之聖賢皆以人道而¶
合乎天之至當。備諸一身。行乎當世。使君臣父子。兄¶
弟朋友皆惇然有至性。行乎其間。故能善用其情。發¶
為文章。冠履天地。爭光日月。此孔仲尼所為萬世師¶
表者也。仲尼事魯。魯之君臣不能用其道。退而作春¶
秋。傳周易。正雅頌。此善用其情而不流乎激烈。以自¶
例於孤忠奇節之所為。所謂反其情以合道者也。後¶
之君子師其周流列國。不遑寧處出而筮仕。一不見¶
用則悲涼凄惋。無以自容。卒至於死。嗟乎。楚之三閭¶
大夫是矣。三閭事懷王。被讒去國。至襄王。復遷江南。
<pb:KR6q0526_J_012-0196c>¶
終不見用。憂憤自絕。古之奇忠無過三閭者。此率其¶
本具之性。以為情用。情窮則中亂。中亂則無以自托¶
于世。宜乎其為辭悲傷憂憤。俯仰古今。號泣鬼神。為¶
人臣子。事類情同。必出於此。千載而下。讀者傷之。傷¶
乎情之。無所抒也。志士感其遇之不可逃。聖賢惜其¶
情之不能返。故賈誼之吊長沙也。以一己之所遇仰¶
附昔人。其辭悲。劉長卿之過賈宅也。睹昔人之遺蹤。¶
顧傷新轍。其韻苦。是皆感物興情。情極則傷。傷而不¶
能自已則死。死何愛乎。惟是人之至性稟乎天成。乎¶
人而乃以粹純精一之體遭逢不揆。遂終為孤臣孽¶
子之行。而於反情合道之理無聞焉。此賢人君子所¶
為太息也。南康使君宣明倫公遭康殘破。適丁。艱報¶
上官。以其才能戡亂疏於朝廷。奪禮治事。寇退民逃。¶
四五年招𢯦修備。百廢具舉。一旦遭讒被檄。無以自¶
白。閉戶讀騷。咄咄發言。有類乎古之孤憤者。書成示¶
予。且請為序。予感其情而愛其文。拱而復曰。公之情¶
與文無遜古人。然屈平賈誼而上。尚有師表萬世之¶
康衢廣轍。所謂退而自為。善用其情而不流於激烈。¶
以附於反情合道之大聖人。則繹騷一帙。聊當一時¶
壘塊。韓昌黎謂物不平則鳴。亦吾儕通習。吾宣明夫¶
固有以自命也夫。¶

** 許九環集序¶

星子令許公。逸林宰官中具法界眼。而不為法界之¶
量所限者也。蒞任星子。適余避地入廣南。從廬嶽僧¶
已識其大概。去夏還山。初晤郡齋。益信其所傳不謬。¶
數往來山中。恂恂如久在保社。妙喜之子韶東林之¶
無盡。談吐旋折。數百年人物曠然目前。張燈夜話。輒¶
以礙膺之物為憾。余訝而叩其所從來。則而翁九環¶
公之卓有淵源也。九環公少讀書能文。數折去。遂慨¶
然有陶隱居之志。夫名澹而後慮清。慮清而後知所
<pb:KR6q0526_J_012-0197a>¶
以返。始游戲風塵。泡幻軒冕。濡首而弗染。轉足而高¶
步。天下一人而已。幾見於早澹而知歸。十猶一二。面¶
未若九環公之決至。乃薄於世味而啟發如故人。淺¶
於道味而資深若夙遘。有大音為之引端。有天隱為¶
之究竟。良友相扶。在法海漩澓。如盲龜值木。而實操¶
券於當人。暗中摸索。絲絲不爽。是安知九環公之確¶
然。行於其前。不更有逸林之悠然。武於其後。見幾於¶
早澹而知歸。何如游戲風塵。泡幻軒冕。所謂青出於¶
藍。吾故於十之一二而佇觀夫天下之一人也。此集¶
之鐫也。逸林不忍其先人之生平無所聞於世。而乞¶
敘於老朽。老朽猶不忍其後人無所光大。故為之敘。¶
而歸之庶幾。逸林因余言而勉力以慰而翁。則子韶¶
無盡。不專美於昔。而余之物色殆弗虛乎。郡齋一見¶
矣。文章高妙。作者共見而超然於世。而外無所干。湛¶
然於道。而中不他隸求之。今之曲彔床上。恐猶恧然¶
汗下。則九環公之可傳又豈在乎多也歟。是為敘。¶

** 青原嫡唱序¶

頌古聯珠。歷代知識借他人酒杯。洗自己壘塊。同一¶
醉態而婆婆和和。各為吞吐。雖語不成文。傍觀者亦¶
自可以意得。故詩與偈不同者。詩見情乎辭中。偈發¶
悟於言外。辭不妙則情難見。言弗巧則悟不真。予¶
歎今時說法多以辭障頌尤甚焉。巢鳴上座且法兄¶
真子。有血性。以沈摯痛快之資。為吾宗擔荷。念洞上¶
機緣散失。與其同門安公遠奉師命。為採捃之役復。¶
以餘力遍搜頌古於殘山剩水。別成是集。因過予乞¶
序。予曰。頌可以見人乎。不可見人則古當無頌。遂可¶
見人則今非無頌。非謂古可見而今不可見也。古與¶
今皆在可見不可見之間殆於頌焉得之。則何妨同¶
此醉中。而有語無語總以供醒眼一場盧胡。是又各¶
人壘塊。各不自知。予與巢鳴且作旁觀。豈暇顧更有
<pb:KR6q0526_J_012-0197b>¶
旁觀。將以予為醉中語耶。可以見不可以見。請持是¶
序歸白而師當有以復我也。¶

* 佛事¶

護伽藍安座。石樓高出鎮山門。把斷群巒勢獨尊。護¶
法檀那全賴汝。還家一路待兒孫。兒孫且從。父祖一¶
句作麼生。卓拄杖云。侍者。扶老僧歸方丈。¶

奉華首空老和尚入龕。法幢倒矣。法梁墜矣。佛祖誰¶
託。人天誰依。哀慟良久云。大眾。老和尚平日絮叨叨¶
地。為什麼到者裏無言指示。還知老和尚始終相為¶
麼。如或未諳。且看不孝子為大眾報恩去也。拈封云。¶
覿面提持還不玅。免令人見更風流。¶

祭剩人和尚。至靈座前燒香畢。拈起祭文云。生也不¶
道。死也不道。為什麼不道。生滅門中不曾有者箇消¶
息。然既如是。即今又作麼生與師弟相見。以祭文打¶
圓相。付侍僧云。且代宣讀一過。讀畢。復云。師弟。靈几¶
前神光萬里。者一著子今日正借全提。愚兄特為人¶
天作禮。遂拜下。¶

大日菴荼毘。老師太。八十年來秖是一句阿彌陀佛。¶
老師太。非但八十年。盡十方三界亦秖是一句阿彌¶
陀佛。老師太。山僧與汝情關天性所藉。報汝生身之¶
恩。秖是一句阿彌陀佛。老師太。汝鑒我人子之心始¶
終諦信。亦秖是一句阿彌陀佛。老師太。汝平日在一¶
句阿彌陀佛裏折旋俯仰。語默動靜。今日亦秖就一¶
句阿彌陀佛裏辭娑婆。生極樂。見佛聞法。證無生法¶
忍。老師太。汝自示疾。夢寐之中嘗睹慈容。投蓮胎。以¶
此百念俱清。一心不亂。臨欲命終。顏貌光澤。身體柔¶
和。念佛之聲。絕口而化。半日已過。頂相猶煖。山僧用¶
是少慰。諸四眾人亦咸感發。老師太。西方此土實無¶
岐路。惺惺底惺惺。懵懂底懵懂。總教向者裏一爐煬¶
盡。不妨各起化儀。老師太。還委悉麼。以火炬打圓相
<pb:KR6q0526_J_012-0197c>¶
云。南無阿彌陀佛。遂爇。¶

華首老和尚諱日。師禮拜起。顧左右云。且道六年前¶
是今日底時節。還是今日是六年前底時節。拈香云。¶
香煙繚繞浮雲外。秋葉紆迴古檻前。¶

金輪舍利塔設供。獨耀靈光。非法非色。表如來之堅¶
密。作眾生之福田。比丘函是忝主此山。敬禮塔前。用¶
舒誠悃。願以餘歲。盡法行持。與十方知識共維古道。¶
與天下後昆一洗時習。少有名聞利養之心。不為天¶
龍八部之所呵護。然雖如是。諸供養中法供養最。即¶
今蔬品陳列。阿那箇是法供。遂舉香云。虛空有骨。萬¶
像無形。現在聞見。不是目前。併絕色聲。而非劫外。到¶
者裏作麼生折合。顧左右。喝一喝。¶

為即覺闍黎舉火。事我廿年惟一行。再參千里始知¶
休。兒孫正理還鄉調。蹋倒機關向上頭。復云。即覺全¶
身向上無人會。會者還他碗躂丘。舉火炬云。看。看。¶

為知即離直歲舉火。多年勤苦吾知汝。曠劫因緣汝¶
賴吾。一點靈光休自昧。他生相待在香爐。知即且道。¶
與麼時以何為驗。以火炬打圓相云。唃唃呱。¶
¶
天然是禪師語錄卷第十二(終)¶
¶
¶
¶
¶
¶
¶
¶
¶
¶

<pb:KR6q0526_J_012-0198a>¶

* 行狀¶
嗣法門人今辯述¶

師諱函是。字麗中。別號天然。嗣長慶空隱獨和尚法。¶
博山無異和尚長孫也。俗姓曾。名起莘。字宅。師番禺¶
望族。父字本淨。母林字智。母俱出世。年八旬以念佛¶
終。師初生墮地。破紫衣胞而出。六歲出。就外傅。一日¶
覺身若隕虛。來無所從。大哭還家。熟睡乃已。如是者¶
兩度。年十三擬註周易。質太極之說于塾師。塾師依¶
文解釋。師曰。此名言耳。畢竟太極為何物。且兩儀未¶
生。太極從何來。兩儀既生。太極還存否。塾師不能荅。¶
其精研至理發自齠齡。性好施。有僧欺之再四。遂不¶
喜見僧。十七補博士弟子員。即以斯民為己任。偶與¶
同學薦亡友入寺。見一老宿。語及持咒能致功名。師¶
漫應之。出語陳全人曰。吾輩功名豈假咒力耶。曰。隨¶
人志願耳。求功名得功名。求慧性得慧性。師然之。晨¶
夕持誦苦念。慮不靜於心性中。始生疑異。久不自安。¶
一夕靜坐。忽覺向所擾者當下冰釋。讀圓覺經。與己¶
見合。就十二菩薩法門各作一頌示諸同學。無不推¶
服。及閱傳燈錄。不解其旨。并失卻從前所得。疑情大¶
發。懇親學出世法。親曰。汝欲出世。待名成。償所學未¶
晚。師遂研精世典。克成通儒。年二十六登崇禎癸酉¶
賢書。明年公車。還至吉州。臥病金牛寺。醫不下藥。師¶
起坐。禱十方佛曰。倘得不死。即一心學道。自為為人。¶
於諸聲利無所圖也。是夜感異夢。汗透重襟而病頓¶
愈。還家後斷欲長齋。參究彌切。衣不解帶者兩月。大¶
悟玄旨。向所謂傳燈語不解者如數黑白。時粵中談¶
性宗惟東官張孝廉。二果相得甚歡。丙子冬。北上同¶
見空和尚於匡山之黃巖。往返叩擊。針芥相投。示以¶
偈曰。風旛一頌解投機。千里同風事亦奇。三至黃巖¶
問端的。實知野老不相欺。還粵。熊制府心開延請問
<pb:KR6q0526_J_012-0198b>¶
道。待以師禮。時值發南漢王塚。株連甚眾。有厚饋求¶
轉懇免罪者。師婉辭不納。聞者服其清高。己卯有¶
　詔行保舉之法。師為大司馬方伯特薦。當授郡守。師¶
掉頭不顧。蓋所貴不在此。世無知者。是年冬辭親北¶
上。祝曰。此行當官帽榮歸。師曰。帽子到有一頂。只恐¶
不是烏紗。比舟泊南康。詣空和尚。求剃落于歸宗。有¶
三十年影不出山之願。辛巳隨空和尚住羅浮之華¶
首。首眾立僧耆宿為之敬憚。壬午省親穗城。陳宗伯¶
秋濤率諸紳士請開法訶林。空和尚授以傳法偈。有¶
訶林重豎風旛論。卻幸吾宗代有人之句。道聲遠播。¶
緇素參尋。戶履常滿。師苦於送迎諸紳士。曰。吾輩交¶
方外。所少非送迎者。由是雖住城中。足跡不出戶外。¶
甲申國變。意切遠遁。以二親在。無可代養。就城東結¶
宇。顏曰小持船。以便往省。迨亂日。棘徙白雲西樵及¶
雷峰間。丙戌　清兵入粵。明諸王孫多見疑被戮。尸¶
橫于野。師遍拾骸骨。別建塚以瘞之。不封不樹。後有¶
議聞行在者。師止之曰。吾盡吾心耳。復何圖哉。戊子¶
再住訶林。古蹟多所興復。庚寅還雷峰。闢小院而成¶
名剎。平南尚王折柬相招。屢以病辭。不允勉出。以賓¶
主見禮。意殷隆。次日不辭而返。師之倔僵大率如此。¶
癸巳重入匡山。愛棲賢山水幽勝。居頹垣敗瓦之下。¶
窮苦異常。晏如也。戊戌因粵人戀慕。請歸雷峰。歷坐¶
華首海幢芥菴丹霞諸大剎。備極莊嚴。竟不易匡山¶
初願。辛亥受歸宗請。諸剎弟子稔知高遁情深。不敢¶
堅留。未幾移隱紫霄峰之淨成。緣郡守以世法繩諸¶
山。飄焉入嶺。養痾雷峰。有床頭休問菊花期之示。及¶
秋終於丈室。親書偈別眾曰。生也如是。死也如是。是¶
如是。不是亦如是。是不是亦如是。星宿經天。霜風匝¶
地。汝諸人到者裏大須仔細。七十八年老道翁。翻轉¶
面來。不知是我是你。信手拈來猶較些子。師生于明
<pb:KR6q0526_J_012-0198c>¶
萬曆戊申歲十月十四日亥時。示寂於清康熙乙丑¶
歲八月二十七日酉時。世壽七十有八。僧臘四十有¶
七。明年丙寅夏四月六日塔全身于丹霞對岸佛日¶
山。師之著述有各剎語錄。楞伽楞嚴金剛三疏。禪醉¶
焚筆。似詩諸書行於世。得度弟子多不勝紀。英靈鐵¶
漢。死心相依。一時稱盛。承記莂者海幢阿字無。棲賢¶
石鑑覞。丹霞澹歸釋。雷峰西堂仞千壁皆先師而逝。¶
餘則或隱或顯。今高隱鶴鳴峰訶衍摩即師之羅睺¶
羅也。師生平古道自持。壁立千仞。提唱綱宗。眼空今¶
古。婆心為物。至老不衰。於門庭設施悉任外緣。意合¶
則住。不合則行。未嘗一字一語仰于豪貴。吾粵向來¶
罕信宗乘。自師提持向上。縉紳縫掖。執弟子禮問道¶
不下數千人。尤喜與諸英邁暢談。窮其隱曲。以發其¶
正智。於生死去就多有受其法施之益。即一闡提與¶
自負奇才而不可一世者。見之無不心折。且師闔家¶
出世。在盛平時生我同生所生。以至妻媳捨世緣如¶
棄敝屣。不讓古龐公。故父子兄弟相率剃染。粵中為¶
多云。師暮年為法求人心焉益切。每談及先宗淚即¶
沾襟。期諸後起如地藏之遇清涼。圓悟之得妙喜。庶¶
幾無憾。故法道隆替。雖繫乎時逆。撐洞流志。無少屈¶
足。見護念佛祖慧命亙萬古而不磨也。今辯才短筆¶
拙。僅能述其大概。若道眼圓明。行德高古。詳諸錄中。¶
世所共知。無俟煩言爾。¶
¶
¶
¶
¶
¶
¶

<pb:KR6q0526_J_012-0199a>¶
¶
¶
¶
¶
¶
¶
¶
¶
¶
¶

* 塔誌銘¶
司馬總憲南豐湯來賀撰¶

禪師名函是。字麗中。別字天然。華首獨和尚法嗣也。¶
初六祖滅後。派衍五宗。其一曹洞。凡三十二傳至博¶
山無異。異傳華首道獨。獨傳師及函可。可以罹難化¶
導瀋陽。師既得法。歷住江右粵東諸名山大剎。說法¶
度生踰四十載。康熙乙丑八月二十七日示寂雷峰。¶
明年四月諸大弟子奉龕建塔於丹霞佛日山麓。又¶
明年丁卯法嗣今辯以書狀來請銘。予與師道雖不¶
同。然曩宦粵時已心儀師。後復遊粵。訪師于東莞芥¶
菴。為予言儒佛異同之旨。比入匡廬。又訪師於淨成。¶
予於師固淵明之與慧遠也。其敢辭銘。師本姓曾。世¶
為番禺望族。初名起莘。字宅。師生而胎胞紫衣。墮地¶
始出。六歲出就外傳。自覺身若隕虛。大哭而返。如是¶
者再。十三思註周易。問太極相生於塾師。為依文解¶
說。師曰。此名言耳。太極究為何物。且兩儀未生。極從¶
何住。兩儀既判。極從何去。塾師不能荅。十七補諸生。¶
輒以康濟為己任。或教之持咒可長智慧。自苦心念¶
不靜。遂起疑情。如是有年。嚮所擾者頓如冰釋。及閱¶
傳燈錄。不會厥旨。併喪所得。乃大疑懼。遽求出世。父
<pb:KR6q0526_J_012-0199b>¶
母曰。汝欲出世。當俟名成。師體志懋勉。蔚為名儒。年¶
二十六舉崇禎癸酉鄉試。榜發日方歌鹿鳴。坐念功¶
名富貴與己無預。上甲戌春官。歸塗病劇。感異夢而¶
愈。自是斷欲絕葷。參究益力。衣不解帶者彌月。大悟¶
玄宗。丙子冬謁獨和尚於黃巖。往返叩擊。針芥相投。¶
獨示以偈曰。風旛一頌解投機。千里同風事亦奇。三¶
上黃巖問端的。實知野老不相欺。己卯公車復上。舟¶
次南康。值獨和尚移錫歸宗。詣求祝髮。先是　詔行¶
保舉。師以大臣交薦。當得美官。乃謂選官不如選佛。¶
棄猶敝屣。壬午省親。廣州宗伯陳公子壯率諸人士¶
請開法訶林。師以文人慧業。深入真際。直見本源。斷¶
諸委曲。全提正令。大闡綱宗。行無等慈。目空千古。緇¶
素禮足。凡數千人率皆有叩則鳴。無挹不注。甲申後¶
避地雷峰。旋徙棲賢。更歷華首芥菴海幢丹霞諸剎。¶
所立規矩整肅森嚴。一切外緣視若塵垢。當平藩鏡¶
粵。敦請再三。至不獲已。以賓禮見。次日不辭而返。師¶
雖處方外。仍以忠孝廉節垂示及門。以故學士大夫¶
從之遊者每于生死去就多受其益。甚深締信。抑且¶
為法忘軀。競相落䰂。紹隆聖種。弘贊宗猷。師師濟濟。¶
一時獨盛。緣師穎脫塵勞。正當韶年得志。父母妻妹¶
子媳先後俱著條衣。實有以作觀感也。晚年退居¶
霄峰之淨成。猶孜孜汲汲。為法求人。每一言及先宗。¶
輒為隕涕。時佛法濫觴。惟師門風孤峻。與諸方異。¶
有宰官欲以世法繩諸剎。乃返雷峰。既而示疾。預¶
去期。臨行手偈示眾。端坐而逝。距其生萬曆戊申十¶
月十四日亥時。壽七十有八。僧臘四十有七。所著有¶
各剎語錄。楞伽楞嚴金剛三疏。禪醉焚筆。似詩諸書。¶
嗣法弟子海幢阿字無。棲賢石鑑覞。丹霞澹歸釋。雷¶
峰西堂仞千壁。皆先師入滅。餘各分化一方。其高隱¶
鶴鳴訶衍摩則師之羅睺羅也。銘曰。
#+BEGIN_VERSE
「　三教同源等無
<pb:KR6q0526_J_012-0199c>¶異。惟茲杓人乃二視。儒門澹泊世交喪。誓向空王豎¶赤幟。諸見既滅覺照空。得無所得住圓位。一毛頭上¶現全身。大千拋擲同游戲。從上窠窟盡掀翻。瓦礫生¶光無剩義。目空今古道風孤。世出世間扶正氣。八坐¶道場四十秋。龍象蹴踏誰能企。南天佛國賴重興。洞¶上綱宗終不墜。我無生滅隨因緣。道樹忽枯涅槃至。¶恆沙劫壞塔巍峨。如是如是亦如是。」
#+END_VERSE
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶

<pb:KR6q0526_J_012-0200a>¶

* 梅花詩
** 序¶

天然老人以名孝廉早謝舉子。業入選佛之場。其事¶
在鼎革前。非他有托而然者倫也。老人為博山之孫。¶
乃建立其宗旨于廣南。一時道望之高從遊堵益眾。¶
會下澹歸師予同年友也。羊城平定之後。安集為難。¶
予鞅掌為俗吏。曾再通澹歸。信不及訪。因不及一謁¶
老人。老人曾從平藩請一入城。予適有他務羈。不得¶
見。茲去粵有日矣。念此常為歉然。有客以老人梅花¶
詩示。者云。澹歸致言。索予序。嗟乎。予不見老人。今得¶
附名于其詩。使老人見我。乃予之幸也。夫詩之一道。¶
本非禪家所貴。然而古德多為之。其詠梅未嘗沾沾¶
于梅也。原風人之意。如河鳩淇竹非為比。即為興。大¶
都偶感于物。以寄其懷云耳。若必詠物之體。求之將¶
曲。肖其形質。微寫其性情。博徵其事實。非切而能工。¶
不以名執。此評諸詠梅者。林逋暗香疏影二語而外。¶
可稱者寧有幾哉。然而昔人詠梅往往多百篇。今老¶
人之作亦百有二十篇。嗟乎。吾知老人之托意深矣。¶
夫佛之妙法取之蓮。老人之微旨取之梅。以例之柏¶
子草頭。老人之詠梅未嘗非說禪。豈可以詩觀之耶。¶
然即以詩觀之。此老人諸作其格高矣。其趣合矣。其¶
詞為雅馴。又豈他百篇者所可及哉。同時有名孝廉¶
美周黎公與老人俱以大法自任。美周前在揚州。有¶
詠黃牡丹詩十首盛行于時。夫牡丹之黃者特表異¶
于繁豔。而梅寂守其清寒。各有所取之。他日美周以¶
節烈終從世間法。老人常逍遙于方外遊。嗟乎。予于¶
茲詠梅詩得之矣。¶

賜進士出身通奉大夫山西布政司王庭拜撰¶
¶
¶

<pb:KR6q0526_J_012-0200b>¶

天然是禪師梅花詩¶
門人今辯重編¶

** 五言律¶

*** 一東¶

#+BEGIN_VERSE
「　白花輕一放。萬壑盡春風。蜀客相逢處。何郎寡和中。¶煙荒村路斷。人去水流空。卻憶霜零後。雲山望欲窮。」
#+END_VERSE
¶

*** 二冬¶

#+BEGIN_VERSE
「　荒榛迷遠道。絕岸一相逢。漂落非殘雪。橫斜傲古松。¶目空煙暝色。跡混獵樵蹤。自顧同寥廓。隨雲隱亂峰。」
#+END_VERSE
¶

*** 三江¶

#+BEGIN_VERSE
「　寒溪疏影瘦。夜靜水淙淙。雪重從衣薄。煙深帶月降。¶不因驚碎玉。何處覓枯椿。四望江山暗。泠泠獨倚窗。」
#+END_VERSE
¶

*** 四支¶

#+BEGIN_VERSE
「　獨秀一林悄。寒山薄暮思。風煙愁見晚。桃李恨生遲。¶觀世疑空劫。論交與古期。莫云春漸暖。應記未開時。」
#+END_VERSE
¶

*** 五微¶

#+BEGIN_VERSE
「　倚空寒夜月。林靜鳥聲稀。一自逢人少。方知與世違。¶雲煙籠不住。泉石好相依。香入初風醉。臨崖悲採薇。」
#+END_VERSE
¶

*** 六魚¶

#+BEGIN_VERSE
「　春愁看不極。空谷此情疏。地僻先明月。天涯遲素書。¶立殘三尺雪。坐老一園蔬。豈待東風至。雲中香有餘。」
#+END_VERSE
¶

*** 七虞¶

#+BEGIN_VERSE
「　催人頭已白。朝夕共躇躕。踏雪香非遠。尋香雪又無。¶歲寒傷一折。春入老千株。村路溪橋迥。垂垂清影殊。」
#+END_VERSE
¶

*** 八齊¶

#+BEGIN_VERSE
「　晚雪風初細。花開山鳥啼。易寒迎日近。難見故枝低。¶獨樹紆樵逕。叢芳狎釣溪。名園多蔓棘。聊傍石橋西。」
#+END_VERSE
¶

*** 九佳¶

#+BEGIN_VERSE
「　故園黃葉盡。風雪舊生涯。孤壑春先醉。同人月在懷。¶抱香矜獨處。殘夢怯寒蛙。道路雲煙渺。尋芳到古崖。」
#+END_VERSE

<pb:KR6q0526_J_012-0200c>¶

*** 十灰¶

#+BEGIN_VERSE
「　去年為春落。今日為春開。萬里誰相識。白衣人又來。¶望窮雲鶴影。愁斷杏花杯。一自幽香動。群芳夢欲回。」
#+END_VERSE
¶

*** 十一真¶

#+BEGIN_VERSE
「　不到空山裏。孤標恐未真。嚴枯今日景。初蕊百年春。¶江店煙中樹。荒臺月下身。平生信幽節。寒夜自無人。」
#+END_VERSE
¶

*** 十二文¶

#+BEGIN_VERSE
「　荒原人影寂。孤鴈不堪聞。惟有一枝秀。乘風寄白雲。¶王塵初夜靜。素色曉霜芬。珍重冰稜意。前山日未昕。」
#+END_VERSE
¶

*** 十三元¶

#+BEGIN_VERSE
「　幽根不可拔。歲歲老蓬門。絕俗臨危石。依人傍遠村。¶有花應有雪。堪對不堪論。愛爾疏斜影。寒山知獨存。」
#+END_VERSE
¶

*** 十四寒¶

#+BEGIN_VERSE
「　一從秋色老。寂寞倚欄干。花發春何限。春來花欲殘。¶不因傷歲暮。能得幾人看。為語禁寒者。楊州興莫聞。」
#+END_VERSE
¶

*** 十五刪¶

#+BEGIN_VERSE
「　別有凌霜意。枯榮從去還。不堪橫卻月。以此到廬山。¶艸色催人老。幽葩空自閒。春風能解凍。零落豈須攀。」
#+END_VERSE
¶

*** 一先¶

#+BEGIN_VERSE
「　灞橋春色早。迢遞到窮年。韻落江城杳。香流古澗前。¶一峰新雪月。千里舊山川。翹首人間世。寥寥共遠天。」
#+END_VERSE
¶

*** 二蕭¶

#+BEGIN_VERSE
「　寒盡花初發。相逢慰寂寥。遙知日照處。不與雪俱消。¶閉戶來春色。隨鞭過楚橋。古今情未已。江國正蕭蕭。」
#+END_VERSE
¶

*** 三肴¶

#+BEGIN_VERSE
「　孤山空自放。豈問歲寒交。但得香在石。何妨露滿梢。¶葉凋深見月。鳥過不棲巢。最是幽人意。誰當共結茅。」
#+END_VERSE
¶

*** 四豪¶

#+BEGIN_VERSE
「　萬卉休窮臘。孤芳此獨勞。枯藤發寒燄。春色動林。¶雪暗光逾滿。雲低影自高。蕭條生理別。方嘯北風號。」
#+END_VERSE

<pb:KR6q0526_J_012-0201a>¶

*** 五歌¶

#+BEGIN_VERSE
「　不入芳菲逕。棲心當若何。獨辭春日短。因共白雲多。¶素色和煙老。疏懷逐鴈過。秪應同靜者。零落在。」
#+END_VERSE
¶

*** 六麻¶

#+BEGIN_VERSE
「　漸覺朔風急。疏林日影斜。悲時同落葉。積素獨呈花。¶寒坐三冬促。春光一夕賒。少陵忘卻恨。應負此心遐。」
#+END_VERSE
¶

*** 七陽¶

#+BEGIN_VERSE
「　非關衰世意。皎皎一凌霜。愛我不嫌白。憐人秪自芳。¶幽懷如有寄。孤放若為狂。但到春深處。悠然思共長。」
#+END_VERSE
¶

*** 八庚¶

#+BEGIN_VERSE
「　涸落知誰世。危危獨向榮。為憐衰草色。不盡倚寒情。¶泉石何曾暮。煙霞餘此生。疏斜如可似。真悔一時名。」
#+END_VERSE
¶

*** 九青¶

#+BEGIN_VERSE
「　欲折不堪寄。晴窗香一缾。寂寥須此鑒。消息可誰聽。¶愛雪驚同色。和煙混獨醒。更饒窮臘韻。孤鴈下寒汀。」
#+END_VERSE
¶

*** 十蒸¶

#+BEGIN_VERSE
「　籬落難為色。山寒情不勝。素襟堪對石。幽韻卻疑僧。¶凍臘他年恨。春光昔日曾。霜中誰可念。令我獨憑陵。」
#+END_VERSE
¶

*** 十一尤¶

#+BEGIN_VERSE
「　獨出群芳後。凋零感暮秋。吳宮花艸盡。漢苑晚香留。¶白髮宜松老。閒情共竹修。月明風露滿。無事到春愁。」
#+END_VERSE
¶

*** 十二侵¶

#+BEGIN_VERSE
「　舉世渾如夜。何人問素襟。空山曾有夢。秀色自成林。¶已辦窮年計。寧愁曉露深。夕陽流水處。古韻日沈沈。」
#+END_VERSE
¶

*** 十三覃¶

#+BEGIN_VERSE
「　立雪終何極。深寒亦自堪。誰當尋素侶。知不到茅庵。¶此日雲中趣。千秋石上談。大庾花信捷。春色滿江南。」
#+END_VERSE
¶

*** 十四鹽¶

#+BEGIN_VERSE
「　離離孤影絕。因月到疏簾。尚有餘香在。殊增老衲嫌。¶暮雲旋欲合。朝霧不曾霑。獨倚寒巖醉。無人韻更添。」
#+END_VERSE

<pb:KR6q0526_J_012-0201b>¶

*** 十五咸¶

#+BEGIN_VERSE
「　濯濯寒逾潔。惟當老碧巖。幽心矢霜雪。疏影托松杉。¶山靜雲千樹。僧歸月一帆。無人知此意。長詠付琅函。」
#+END_VERSE
¶

** 七言律¶

*** 一東¶

#+BEGIN_VERSE
「　乾坤渾灝鬱巃嵷。物化承陽氣候通。萬彙初回先素¶色。群芳未綻暗香叢。風飄雪蕊隨煙散。月凍溪明一¶樹空。慚愧梁園覓不見。獨留孤韻古今同。」
#+END_VERSE
¶

*** 二冬¶

#+BEGIN_VERSE
「　笑抱閒情自一峰。東亭何處見春容。相期深谷惟明¶月。不畏巖寒共老松。帶暝坐醒初夜夢。倚空愁破五¶更鐘。生來傲骨慚煙火。半落溪橋濺短笻。」
#+END_VERSE
¶

*** 三江¶

#+BEGIN_VERSE
「　聊將春信渡寒江。映雪清姿色未降。零落風煙同白¶鷺。蕭條形影對銀缸。夢回香遠人何極。望入雲端眼¶一雙。萬紫千紅看若此。解衣誰與臥虛窗。」
#+END_VERSE
¶

*** 四支¶

#+BEGIN_VERSE
「　孤芳無地足棲遲。木落溪寒又一時。瘦骨且隨巖壑¶老。素香不使水雲知。濛濛太古幾忘歲。寂寂空林欲¶待誰。倚石自憐霜雪意。百年春色正相期。」
#+END_VERSE
¶

*** 五微¶

#+BEGIN_VERSE
「　一圍寒玉影離微。獨坐山頭夜不歸。曉露未乾窺石¶室。夕陽初下映柴扉。似憐高士埋空谷。猶聽孤猿欲¶攬衣。夢斷羅浮春尚早。北風吹雪兩霏霏。」
#+END_VERSE
¶

*** 六魚¶

#+BEGIN_VERSE
「　寂歷空山清夢餘。一枝斜映六窗虛。幽人抱鏡臨秋¶水。老衲憑松讀梵書。坐石不知寒夜永。聞香方覺朔¶風初。春深正恐無尋處。珍重衡門影自疏。」
#+END_VERSE
¶

*** 七虞¶

#+BEGIN_VERSE
「　曾和積雪暗前途。雪裏聞香風味殊。萬里煙銷春信
<pb:KR6q0526_J_012-0201c>¶達。閒亭玉立客心孤。影沈寒水空無鴈。光浸長天月¶在湖。終古離披君不見。臘窮人散獨躊躕。」
#+END_VERSE
¶

*** 八齊¶

#+BEGIN_VERSE
「　山寒石瘦暮雲低。一道晴光混不齊。萬古鴻濛自今¶日。何年開落到西溪。孤松鶴立煙霞老。野渡舟橫樵¶舍迷。我亦危危人影外。凌風臺上笑相攜。」
#+END_VERSE
¶

*** 九佳¶

#+BEGIN_VERSE
「　一翻寒徹影參差。撲鼻餘香韻自佳。晝共白雲連絕¶巘。夜同明月醉空階。為慚芳艸遲春陌。獨許梨花到¶石崖。是處江城吹欲落。泠泠古調可誰諧。」
#+END_VERSE
¶

*** 十灰¶

#+BEGIN_VERSE
「　含章花事已成灰。為愛寒溪帶雪來。一望白山人穩¶坐。數聲清淚夢初回。多情且共三生石。好月相尋綠¶橘杯。歲歲凌霜君自惜。莫教憔悴北風催。」
#+END_VERSE
¶

*** 十一真¶

#+BEGIN_VERSE
「　開遍江南未是春。春光辜負隴頭新。幽姿濯濯清霜¶月。道韻森森白髮人。松柏無香須憶我。溪山依舊可¶誰倫。豈因舉世慚珠玉。顧影寥寥亦自親。」
#+END_VERSE
¶

*** 十二文¶

#+BEGIN_VERSE
「　荊南似雪恨空聞。地老天荒始見君。霽色同人能悟¶物。正襟危坐若無群。離離疏影先春動。皎皎寒光後¶夜分。一擔枯藤探不盡。朝煙暮月為誰醺。」
#+END_VERSE
¶

*** 十三元¶

#+BEGIN_VERSE
「　斜壓疏籬秪自存。香風冉冉入黃昏。獨翹天際渾無¶色。漂落空潭不是痕。雪映高低疑近遠。冰懸日夜自¶乾坤。朝滋夙露何勞問。多少衝寒到石門。」
#+END_VERSE
¶

*** 十四寒¶

#+BEGIN_VERSE
「　高放嶒崚天地寬。幾枝清瘦自輕寒。只教雜雪披靈¶苑。不共含桃薦玉盤。落葉滿山光璨璨。亂雲深處影¶團團。羽衣皓首空相對。錯比華嵩石上看。」
#+END_VERSE

<pb:KR6q0526_J_012-0202a>¶

*** 十五刪¶

#+BEGIN_VERSE
「　聊傍雲峰共掩關。霜清月白一僧閒。秋風不折凌霄¶骨。臘雪逾深老鶴顏。寒涕垂膺憐懶衲。龐眉坐石傲¶西山。匡廬頂上湖千頃。慚殺當年漢苑還。」
#+END_VERSE
¶

*** 一先¶

#+BEGIN_VERSE
「　佳氣隆隆萬象妍。靈根曾植古皇前。謾隨晨霧舒寒¶燄。識得春光是舊年。湛湛清姿和瞑醉。稜稜丰骨帶¶雲眠。無勞支老買山隱。儘有疏斜庾嶺邊。」
#+END_VERSE
¶

*** 二蕭¶

#+BEGIN_VERSE
「　隨風遠度自迢遙。到處生涯香一瓢。紫陌無緣花欲¶老。雲山有恨雪中銷。看殘蘭菊甘籬落。聊共松杉冷¶灞橋。皎潔自驚寒色異。春深依舊綠條條。」
#+END_VERSE
¶

*** 三肴¶

#+BEGIN_VERSE
「　永夜空濛月一梢。泠泠疏蕊破荒郊。只愁終古無春¶色。獨抱寒香共石巢。逸士踏餘三逕雪。老僧長傍半¶間茅。孤榮卻為群英早。但到芳菲笑落匏。」
#+END_VERSE
¶

*** 四豪¶

#+BEGIN_VERSE
「　姓名終不入離騷。留與雲煙援彩毫。巖壑何曾有霜¶雪。春風吹落盡蓬蒿。幽葩吐處陽和動。素蕊殘時青¶草高。自是韶華乘代謝。遐心無耐聽松濤。」
#+END_VERSE
¶

*** 五歌¶

#+BEGIN_VERSE
「　飛空帶雪影婆娑。落落幽巖亦自多。千樹凍雲銷不¶盡。一溪寒月又如何。光凌北斗疑長劍。鴈叫清霜當¶浩歌。古寺森森鐘磬外。有人含睇在山阿。」
#+END_VERSE
¶

*** 六麻¶

#+BEGIN_VERSE
「　煙暝繽紛落日斜。五衢寒盡一枝花。我憐素色禁殘¶雪。誰愛餘香坐晚霞。但道影疏南浦月。豈知春在野¶人家。幽光處處都相似。況是荒岑韻更賒。」
#+END_VERSE
¶

*** 七陽¶

#+BEGIN_VERSE
「　獨厭容長異眾芳。出來素質欲凌霜。坐銷色發林
<pb:KR6q0526_J_012-0202b>¶秀。引得春風滿草堂。愛此清芬先墮葉。卻憐憔悴暗¶生香。不妨共對連宵迥。千古幽懷在石床。」
#+END_VERSE
¶

*** 八庚¶

#+BEGIN_VERSE
「　玉質冰操共此情。歲寒惟見一林清。雪霜滿地誰堪¶白。桃李開時但有名。飄落且隨流水去。孤榮又傍碧¶巖生。臨風欲和還應笑。何處關山無笛聲。」
#+END_VERSE
¶

*** 九青¶

#+BEGIN_VERSE
「　萬象沈沈醉不醒。微雲澹月倚山亭。若憐凍臘為先¶放。更喜春寒尚未零。容易珠離千顆白。曾同柳色幾¶枝青。幽姿我亦慚相失。夜夜溪頭戶半扃。」
#+END_VERSE
¶

*** 十蒸¶

#+BEGIN_VERSE
「　山逕橫斜好共僧。孤雲野鶴碧崚嶒。相看石上寒如¶此。坐到花殘春未曾。澹影情疏應似我。曉風人外若¶為朋。紙窗竹屋凄清處。一片禪心不可勝。」
#+END_VERSE
¶

*** 十一尤¶

#+BEGIN_VERSE
「　黃花落盡獨憐秋。便放寒山倚石樓。佇望白雲歸洞¶壑。坐看孤雁下滄洲。影同雪色惟堪賞。嘯入春風不¶可留。一自參軍吟欲絕。疏鐘微月夜光浮。」
#+END_VERSE
¶

*** 十二侵¶

#+BEGIN_VERSE
「　雪裏窺人雪不侵。澹香孤影百年心。一梢煙月看同¶昔。去日春光又到林。吹落為摧羅袖色。高低空笑白¶頭吟。菟園上苑多憔悴。別有幽根在石岑。」
#+END_VERSE
¶

*** 十三覃¶

#+BEGIN_VERSE
「　輕寒殘雪暗江南。曙色幽香尚帶嵐。潔白不傷行路¶意。疏斜終欲老雲庵。似催萬里還家信。猶伴浮生半¶日談。卻笑武陵溪未穩。年年春夢付癡憨。」
#+END_VERSE
¶

*** 十四鹽¶

#+BEGIN_VERSE
「　雪中香色水中鹽。夜夜看花味欲兼。不是我來寒徹¶骨。枉教人醉月明簾。孤山影碎千叢玉。萬里傳持一¶素縑。幾度因風聊寄贈。恐驚頭白易生嫌。」
#+END_VERSE

<pb:KR6q0526_J_012-0202c>¶

*** 十五咸¶

#+BEGIN_VERSE
「　滿林秀色映松杉。西竺先生經一函。雪嶺開殘迂凍¶臘。早春疏影到千巖。山中有客堪餐石。月下何人曳¶素衫。且抱閒情恣幽賞。香臺雲外共諵諵。」
#+END_VERSE
¶

** 五言絕¶

*** 一東¶

#+BEGIN_VERSE
「　葉盡花自發。正當寒山中。山寒人見少。花發年年同。」
#+END_VERSE
¶

*** 二冬¶

#+BEGIN_VERSE
「　花在寒雲裏。看來隔一重。路傍猶落落。況復到高峰。」
#+END_VERSE
¶

*** 三江¶

#+BEGIN_VERSE
「　枯樹望空白。回頭香在窗。一時聞見靜。使我夢魂降。」
#+END_VERSE
¶

*** 四支¶

#+BEGIN_VERSE
「　寒色擁千樹。尋香只一枝。何因重攀折。欲識樹上時。」
#+END_VERSE
¶

*** 五微¶

#+BEGIN_VERSE
「　心知花在樹。望月影微微。不到寒香入。終然此意違。」
#+END_VERSE
¶

*** 六魚¶

#+BEGIN_VERSE
「　高樹花開盡。低枝蕊尚疏。近人情熱處。留取暗香餘。」
#+END_VERSE
¶

*** 七虞¶

#+BEGIN_VERSE
「　望裏花疑雪。近看一語無。全身在香國。頓使野情孤。」
#+END_VERSE
¶

*** 八齊¶

#+BEGIN_VERSE
「　多少寒山子。相看在小溪。不知香冷處。終日對花迷。」
#+END_VERSE
¶

*** 九佳¶

#+BEGIN_VERSE
「　有時寒雨過。生怕素香差。細看枝頭濕。方知濯更佳。」
#+END_VERSE
¶

*** 十灰¶

#+BEGIN_VERSE
「　遊人欲多折。要傍小缾開。不知香在手。更覓一枝來。」
#+END_VERSE
¶

*** 十一真¶

#+BEGIN_VERSE
「　花香花不覺。都付賞花人。人散香同歲。泠然太古春。」
#+END_VERSE
¶

*** 十二文¶

#+BEGIN_VERSE
「　獨立荒煙白。不驚寒鴈群。秖因春夢斷。夜夜但空聞。」
#+END_VERSE
¶

*** 十三元
<pb:KR6q0526_J_012-0203a>¶

#+BEGIN_VERSE
「　香暗隨風度。飆飆不欲存。聞香意何限。花自到黃昏。」
#+END_VERSE
¶

*** 十四寒¶

#+BEGIN_VERSE
「　幽豔曾無歲。尋香人自寒。一般清冷致。終不悔衣單。」
#+END_VERSE
¶

*** 十五刪¶

#+BEGIN_VERSE
「　獨舒寒壑日。紅紫一時刪。暗香酬客意。誰會到花間。」
#+END_VERSE
¶

*** 一先¶

#+BEGIN_VERSE
「　春色有無處。但觀寒臘前。迥臨村路上。來往白雲邊。」
#+END_VERSE
¶

*** 二蕭¶

#+BEGIN_VERSE
「　覓花花不見。雨雪空蕭蕭。認得枝頭穩。何須待雪消。」
#+END_VERSE
¶

*** 三肴¶

#+BEGIN_VERSE
「　秪為花開處。偏令雪上梢。春風吹落盡。不見雪空巢。」
#+END_VERSE
¶

*** 四豪¶

#+BEGIN_VERSE
「　走馬春郊早。探花問凍醪。花醒人欲醉。笑殺五陵豪。」
#+END_VERSE
¶

*** 五歌¶

#+BEGIN_VERSE
「　一枝三五朵。疏處月明多。舉頭見寒月。不覺暗香過。」
#+END_VERSE
¶

*** 六麻¶

#+BEGIN_VERSE
「　日出雪消盡。泠泠一樹花。焉知寒日落。香色未曾差。」
#+END_VERSE
¶

*** 七陽¶

#+BEGIN_VERSE
「　月下花容隱。雲中花影長。坐到無花處。時聞一陣香。」
#+END_VERSE
¶

*** 八庚¶

#+BEGIN_VERSE
「　縱白何如雪。疏寧似竹清。若無香撲鼻。猶逐倚寒名。」
#+END_VERSE
¶

*** 九青¶

#+BEGIN_VERSE
「　晨起到花處。不知花已醒。但憐寒歲見。莫惜露零零。」
#+END_VERSE
¶

*** 十蒸¶

#+BEGIN_VERSE
「　莫道寒偏妒。多因花欲凌。一自同於雪。方知雪不勝。」
#+END_VERSE
¶

*** 十一尤¶

#+BEGIN_VERSE
「　薄暝易相識。月明何處愁。分明枯樹裏。望絕白雲頭。」
#+END_VERSE
¶

*** 十二侵¶

#+BEGIN_VERSE
「　寒夜無藏處。花枝共月深。清光纔一半。休向月中尋。」
#+END_VERSE
¶

*** 十三覃
<pb:KR6q0526_J_012-0203b>¶

#+BEGIN_VERSE
「　好處非關月。重煙不著嵐。疏斜泉石裏。看盡古今談。」
#+END_VERSE
¶

*** 十四鹽¶

#+BEGIN_VERSE
「　欲寄成何字。天涯滯尺縑。相思與相見。語默一時兼。」
#+END_VERSE
¶

*** 十五咸¶

#+BEGIN_VERSE
「　風雪猶未已。花開自碧巖。欲知寒蕊意。遙指隔林杉。」
#+END_VERSE
¶

** 七言絕¶

*** 一東¶

#+BEGIN_VERSE
「　色共梨花香不同。千山煙月有無中。立殘孤影君須¶認。看去春林溪欲紅。」
#+END_VERSE
¶

*** 二冬¶

#+BEGIN_VERSE
「　長橋低岸好相逢。多折偏憐落客蹤。遙望白雲溪路¶滑。幾枝殘雪老孤峰。」
#+END_VERSE
¶

*** 三江¶

#+BEGIN_VERSE
「　翹首南天意未降。毿毿白拂豎寒窗。曾從黃姓同蘄¶路。一棹蕭蕭夜度江。」
#+END_VERSE
¶

*** 四支¶

#+BEGIN_VERSE
「　洗盡鉛華欲付誰。風煙凄斷月明遲。莫愁春到先搖¶落。更有深春搖落時。」
#+END_VERSE
¶

*** 五微¶

#+BEGIN_VERSE
「　白玉條條映落暉。雪中春色正依違。天涯苦恨知何¶限。獨立空山待客歸。」
#+END_VERSE
¶

*** 六魚¶

#+BEGIN_VERSE
「　荊榛荒沒露零餘。天北天南影共疏。花發寒空愁更¶落。冰田長欲帶雲鋤。」
#+END_VERSE
¶

*** 七虞¶

#+BEGIN_VERSE
「　昔日玄都花滿衢。看花曾數暗香無。菟葵燕麥凋零¶盡。回首寒山樹一株。」
#+END_VERSE
¶

*** 八齊¶

#+BEGIN_VERSE
「　標實無期望欲迷。可憐道路獨栖栖。誰同素影千巖¶秀。潑盡寒灰落紫泥。」
#+END_VERSE

<pb:KR6q0526_J_012-0203c>¶

*** 九佳¶

#+BEGIN_VERSE
「　影同寒月印空階。錯愛清光掩素懷。夜夜枝頭看似¶夢。踏窮殘雪惜芒鞋。」
#+END_VERSE
¶

*** 十灰¶

#+BEGIN_VERSE
「　木落煙深孤鴈哀。南枝憔悴北枝催。從來春色應無¶住。空自撩人花繞臺。」
#+END_VERSE
¶

*** 十一真¶

#+BEGIN_VERSE
「　大漢將軍六代人。披星臥雪舊風塵。相看灞上終何¶姓。憶得雲中老鶴身。」
#+END_VERSE
¶

*** 十二文¶

#+BEGIN_VERSE
「　成都高臥影紛紛。誰謂晴光獨映文。放出餘香應十¶丈。為憐人共木犀聞。」
#+END_VERSE
¶

*** 十三元¶

#+BEGIN_VERSE
「　臘窮人不到柴門。花落花開總莫論。雪色自嚴香自¶遠。更無形影待王孫。」
#+END_VERSE
¶

*** 十四寒¶

#+BEGIN_VERSE
「　高寄空山天地寬。素香初蕊足盤桓。莫將白髮輕寒¶意。都作春愁對月看。」
#+END_VERSE
¶

*** 十五刪¶

#+BEGIN_VERSE
「　丁丁伐木響雲間。纔入春風鬢已斑。認取幽香付他¶日。臘殘寒盡待花還。」
#+END_VERSE
¶

*** 一先¶

#+BEGIN_VERSE
「　為誰帶雪到春前。幾度相期雲水邊。過眼不堪人意¶盡。一枝零亂又殘年。」
#+END_VERSE
¶

*** 二蕭¶

#+BEGIN_VERSE
「　春光林下共迢迢。百納雲衣覆石橋。道是聖僧猶不¶似。何當香逐美人飄。」
#+END_VERSE
¶

*** 三肴¶

#+BEGIN_VERSE
「　片片新花發故梢。隴頭流水一間茅。壽陽宮裏如相¶覓。為道于今共石巢。」
#+END_VERSE

<pb:KR6q0526_J_012-0204a>¶

*** 四豪¶

#+BEGIN_VERSE
「　難知休訝一枝高。出手何辭待雪勞。花落更應期子¶熟。莫教人羨武陵桃。」
#+END_VERSE
¶

*** 五歌¶

#+BEGIN_VERSE
「　暖處難逢寒處多。幾生魂夢付藤蘿。花光長老曾摹¶此。何似親從庾嶺過。」
#+END_VERSE
¶

*** 六麻¶

#+BEGIN_VERSE
「　一本分攜度嶺斜。只今方見歲寒花。山中獨秀無人¶問。狂殺清江舊酒家。」
#+END_VERSE
¶

*** 七陽¶

#+BEGIN_VERSE
「　謾道生來欲傲霜。相投應亦惜名香。多情索共巡簷¶笑。爭較高眠怪石旁。」
#+END_VERSE
¶

*** 八庚¶

#+BEGIN_VERSE
「　雪滿江邊花氣清。垂垂一樹古今情。悲歡閱盡宣城¶眼。聊托詩人天下名。」
#+END_VERSE
¶

*** 九青¶

#+BEGIN_VERSE
「　蜀郡名園畫掩扃。佳人笑語尚亭亭。風前玉立何生¶夢。猶自題詩醉未醒。」
#+END_VERSE
¶

*** 十蒸¶

#+BEGIN_VERSE
「　高處憑空折未能。連雲帶月影崚嶒。誰當錯比仙人¶萼。李白親傳自老僧。」
#+END_VERSE
¶

*** 十一尤¶

#+BEGIN_VERSE
「　寒倚欄干映日浮。高樓胡笛滿天愁。北風衰艸蓬蓬¶盡。任是初年亦白頭。」
#+END_VERSE
¶

*** 十二侵¶

#+BEGIN_VERSE
「　四望江山共一林。百年春色雪中深。勸君莫向枝頭¶覓。風起隋堤何處尋。」
#+END_VERSE
¶

*** 十三覃¶

#+BEGIN_VERSE
「　錯落雲煙傍草庵。繁枝應許赤松參。春風暖處如相¶憶。數盡霜中一月談。」
#+END_VERSE

<pb:KR6q0526_J_012-0204b>¶

*** 十四鹽¶

#+BEGIN_VERSE
「　萬彙凋傷花意嚴。煙漫漫又月纖纖。傳聞勝似吳門¶兒。名姓終慚薄世嫌。」
#+END_VERSE
¶

*** 十五咸¶

#+BEGIN_VERSE
「　顆顆離珠月欲函。洛陽歸去寄松杉。幽花不作凌霜¶色。萬古香風自一巖。」
#+END_VERSE
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶

<pb:KR6q0526_J_012-0204c>¶

* 雪詩
** 敘¶

古來詠雪者多矣。撒鹽舞絮其失也。纖縞帶銀盃其¶
失也。豔剪水飛花其失也。幻教粉堆麵其失也。膚以¶
及鹽虎玉龍之句。鶴毛蝶翼之章。擬議雖工。愈失本¶
來面目矣。余謂天壤間最高潔者惟梅與雪。蓋其性¶
厭塵凡。境耽孤寂。與深山老衲似有夙因。故其形之¶
詠嘆。不啻現身而說法也。天然和尚舊著梅花詩百¶
二十首。清曠絕倫。讀者已超然天際矣。茲所作雪詩¶
亦如其數。不事鏤冰刻玉而觸想成言。真有萬壑空¶
明。千山皓白之致。此固胸中。自然流溢。非¶
風雪驢背推敲者所能效其咳唾也。顧嶺南之雪未¶
易多見。乃師甫入丹霞。而瓊林瑤樹。忽與筆花墨瀋。¶
翕然相遇于几杖之前。殆猶豐山之鐘。別有感應。而¶
豈地氣所能囿哉。抑聞師是集不三宿而脫稿。想其¶
揮毫落紙。如天花之旋舞于空中。而不知其聚散。所¶
自擊缽詩成。起視門外。雪深幾許。又與披雲見月。同¶
一光明境界也。恨不與侍立諸公同聲而讚誦之。¶

當湖弟子今亙陸世楷拜題¶
¶
¶
¶
¶
¶
¶
¶
¶
¶
¶
¶

<pb:KR6q0526_J_012-0205a>¶

天然是禪師雪詩¶
門人今辯重編¶

** 五言律¶

*** 一東¶

#+BEGIN_VERSE
「　二月嶺南雪。梨花間雪中。影浮難似月。力弱不關風。¶片上青衫色。繁飄白浪空。千峰今夜夢。迢遞濕歸鴻。」
#+END_VERSE
¶

*** 二冬¶

#+BEGIN_VERSE
「　春泥看易盡。空谷自為容。覆葉深藏鳥。繁花不惹蜂。¶暖沈朝市影。凍塞虎狼蹤。漸見蓬蒿滿。川原何處逢。」
#+END_VERSE
¶

*** 三江¶

#+BEGIN_VERSE
「　停舟煙樹白。沽酒對寒江。古驛無嘶馬。孤村有吠尨。¶近墳埋土壘。遠火暗山窗。誰復能同此。棲蘆鴈一雙。」
#+END_VERSE
¶

*** 四支¶

#+BEGIN_VERSE
「　龍山驚險峻。雲路慎擠推。壓頹愁地軸。飄落念天涯。¶低易填溝壑。高多折幹枝。看窮殘臘景。茅屋欲深移。」
#+END_VERSE
¶

*** 五微¶

#+BEGIN_VERSE
「　陰景去何促。陽和轉尚微。若將虛夜色。無復擬朝暉。¶熱處終難待。寒中初易違。且尋峰頂侶。雲霧共相依。」
#+END_VERSE
¶

*** 六魚¶

#+BEGIN_VERSE
「　卻似雲中日。朦朧曙色初。耐寒興獨早。愛暖步還紆。¶篩嶺樹邊犢。迷江榜上魚。何人重回首。凄斷老樵漁。」
#+END_VERSE
¶

*** 七虞¶

#+BEGIN_VERSE
「　彌天光共滿。薄景照偏殊。關塞愁征戍。屋廬凄腐儒。¶濕吹連曉角。寒斷一冬鬚。莫以千峰色。都同暗夜珠。」
#+END_VERSE
¶

*** 八齊¶

#+BEGIN_VERSE
「　峰峻疑懸布。玲瓏逼漢低。徘徊驚曉鶴。呃喔誤宵雞。¶竹摧陰壑影。猿斷北山啼。沃土候春暖。攜鉏分夜畦。」
#+END_VERSE
¶

*** 九佳¶

#+BEGIN_VERSE
「　啟戶皚皚積。觀林密密排。冥茫應自合。緯繣不成乖。¶帶露胎春雨。連雲澤凍荄。氛埃消欲盡。冷豔此時諧。」
#+END_VERSE

<pb:KR6q0526_J_012-0205b>¶

*** 十灰¶

#+BEGIN_VERSE
「　高低看落處。淅歷竟何來。積坎非邀厚。知危不受摧。¶借暉分鷺翅。倚素入瓊杯。千里何辭遠。層巒夕曜開。」
#+END_VERSE
¶

*** 十一真¶

#+BEGIN_VERSE
「　暖席不堪近。寒溪好作僯。豈嫌青艸陌。欲傍白頭人。¶隱霧迷深谷。乘風度遠津。年年似荒月。來照不萌春。」
#+END_VERSE
¶

*** 十二文¶

#+BEGIN_VERSE
「　陰結先成霰。蕭蕭自遠聞。入山青易見。到水白難分。¶惜暗夜籠月。停光畫薄雲。晴簷澌欲滴。宿鳥啄微昕。」
#+END_VERSE
¶

*** 十三元¶

#+BEGIN_VERSE
「　寒波汎不極。瓊路易迷源。積曜夕沈壑。微光曉在門。¶遮空時欲下。舞屑忽成繁。深谷無炎熱。層冰豈自存。」
#+END_VERSE
¶

*** 十四寒¶

#+BEGIN_VERSE
「　一夜鳥飛絕。千峰影到欄。莫將銀世界。空作月明看。¶對爾皆憐白。何人不畏寒。浮雲滿原隰。遮莫悔衣單。」
#+END_VERSE
¶

*** 十五刪¶

#+BEGIN_VERSE
「　朔風不到海。寒氣早歸山。玉露當秋委。瓊花向暮斕。¶潔堪窺漢淨。輕得御雲閒。幽望成何似。皋禽斷續還。」
#+END_VERSE
¶

*** 一先¶

#+BEGIN_VERSE
「　通朧光燭地。浩蕩渺連天。照豈分高下。汙從落市廛。¶年華休見晚。曉氣欲爭先。不待陽和動。微風散玉泉。」
#+END_VERSE
¶

*** 二簫¶

#+BEGIN_VERSE
「　慘冽紛晨影。凝華凍晚朧。連光搖暖幌。含曜落寒潮。¶不借投虛隙。何勞映碧霄。一回幽對暇。寥廓靜塵囂。」
#+END_VERSE
¶

*** 三肴¶

#+BEGIN_VERSE
「　薄照掩寒日。漁舟凍欲膠。大江沈遠岫。枯樹覆空巢。¶鼯鼠歸無路。雲僧蓋有茅。莫愁紛糅下。千地一深坳。」
#+END_VERSE
¶

*** 四豪¶

#+BEGIN_VERSE
「　砌上埋黃葉。雲中揮白毫。落缾珠萼細。籠樹玉山高。¶未暇裁寒練。何曾失寶刀。飄零愁背日。迴照莫成勞。」
#+END_VERSE

<pb:KR6q0526_J_012-0205c>¶

*** 五歌¶

#+BEGIN_VERSE
「　枯涸逢人少。荒茫失路多。泥塗鋪紵練。珠玉委江河。¶染亦因風力。光疑入鏡魔。無心信芳潔。寥落夜如何。」
#+END_VERSE
¶

*** 六麻¶

#+BEGIN_VERSE
「　嚴飆隨遠近。須到野人家。拂岫迷青黛。迴江走白沙。¶漉渢投闊直。迂曲入欹斜。巧拙無藏處。空山對落花。」
#+END_VERSE
¶

*** 七陽¶

#+BEGIN_VERSE
「　一宵星月落。萬戶暗扶桑。鳳閣浮香粉。華山起白羊。¶路岐增浩歎。雲合漫飛揚。瑣散成朝暮。河山空瀁洸。」
#+END_VERSE
¶

*** 八庚¶

#+BEGIN_VERSE
「　閬風連夜發。綏颯到平明。狡獸雲間斃。飛禽海上驚。¶寒威驅霧翳。霽色帶霜清。庵裏復何事。危襟坐五更。」
#+END_VERSE
¶

*** 九青¶

#+BEGIN_VERSE
「　錯落空中映。蕭疏象外泠。溪清不可見。雲暗欲全醒。¶坐對無昏晝。行吟過戶庭。煙深孤鶴影。寂莫擬身形。」
#+END_VERSE
¶

*** 十蒸¶

#+BEGIN_VERSE
「　萬頃看同縞。憑雲降復升。到江知是水。近日不成冰。¶花落疑春妒。光流向夕澄。沍寒人欲暮。暠皓自千層。」
#+END_VERSE
¶

*** 十一尤¶

#+BEGIN_VERSE
「　素質輕如羽。悠悠經暮秋。投窗空見影。積石暗聞流。¶擬作瓊瑤跡。翻憐溟渤漚。連天捲山霧。迢望轉成愁。」
#+END_VERSE
¶

*** 十二侵¶

#+BEGIN_VERSE
「　千株開照曜。一夜滿庭陰。擬㨖雲霄上。寧愁溟壑深。¶夏凌堪鎮嶽。春水欲鳴琴。漭沆思林澤。魚龍未易尋。」
#+END_VERSE
¶

*** 十三覃¶

#+BEGIN_VERSE
「　浩渺成高厚。冰壺秋水涵。蘚苔低見覆。梅李側多慚。¶去鴈迷煙渚。饑鳥啄艸庵。繁絲停暮色。鬚髮入寒潭。」
#+END_VERSE
¶

*** 十四鹽¶

#+BEGIN_VERSE
「　玉塵連朔漠。飛墮水中鹽。萬灶無煙火。千峰入素縑。¶樹寒鶯語怯。石凍梨花淹。倒照雲中色。晶晶對夕檐。」
#+END_VERSE

<pb:KR6q0526_J_012-0206a>¶

*** 十五咸¶

#+BEGIN_VERSE
「　一天冥海嶽。萬岫失松杉。極目空中素。迴頭人倚巖。¶壓沈雲外路。微濺石邊函。渺渺開襟處。春融見遠緘。」
#+END_VERSE
¶

** 七言律¶

*** 一東¶

#+BEGIN_VERSE
「　陰陽凝散碧煙中。飄落何勞問異同。飛絮隨風空自¶白。寒爐終夜為誰紅。深山擁被憐東郭。野店憑鞍笑¶謝公。凍殺亦饒清氣在。人間天上一無窮。」
#+END_VERSE
¶

*** 二冬¶

#+BEGIN_VERSE
「　憑軒迢望欲攜笻。濯濯江山千里從。白盡不曾誇素¶色。晴來猶自覆青松。暖消石室一杯茗。寒入峰林幾¶夜鐘。試問重裘驢背上。護生堤畔肯從容。」
#+END_VERSE
¶

*** 三江¶

#+BEGIN_VERSE
「　紛紛裂素映山窗。萬壑千巖色盡降。轉霧驚風朝不¶避。輕雲蔽月夜無雙。愛同野鶴投高樹。不畏飄蓬入¶大江。一種縈光隨去住。枉教人自對寒缸。」
#+END_VERSE
¶

*** 四支¶

#+BEGIN_VERSE
「　永夜沈沈聞拆枝。空山如在百重圍。佛鐙初暗紙窗¶白。香篆將殘磨衲知。十里江樓寒吹蚤。孤舟沙岸苦¶吟遲。因茲憶起平生事。萬慮銷停鬢已絲。」
#+END_VERSE
¶

*** 五微¶

#+BEGIN_VERSE
「　天南漠北雨霏霏。誰掩峰頭明月扉。祇為縈空慚夕¶照。卻憐落樹似花飛。板橋風捲馬蹄滑。江樹雲繁驛¶路微。看到晴巒春漸去。鄉關何處待人歸。」
#+END_VERSE
¶

*** 六魚¶

#+BEGIN_VERSE
「　寂寞何人映讀書。窮簷衣薄逼年除。幾多陽豔寒中¶過。豈有光華霽後舒。撒空未許隨風盡。含影還堪儗¶月初。回首莫愁雲路隔。白茫茫處是吾廬。」
#+END_VERSE
¶

*** 七虞¶

#+BEGIN_VERSE
「　藹藹浮浮散五湖。寒庭孤嶼惜驪珠。傍巖妃子元名
<pb:KR6q0526_J_012-0206b>¶宓。仗節孤臣本姓蘇。澹若肌膚疑玉粲。皓然鬚髮蘸¶冰壺。飄颻更有迴風處。淺渚荒原照碧蘆。」
#+END_VERSE
¶

*** 八齊¶

#+BEGIN_VERSE
「　河梁匹馬晚凄凄。奕奕浮光拂樹低。驛舍官梅花濺¶路。酒樓衰柳客如泥。雲連古岸沈牛跡。影隔千峰無¶鳥啼。空濛上下知何極。谷口聞鐘野寺迷。」
#+END_VERSE
¶

*** 九佳¶

#+BEGIN_VERSE
「　霏微暮色鎖清齊。久住峰頭路不埋。愧倚晨曦光自¶滿。更嫌晚彩影誰諧。龍泉暗溜千行石。牛火頻燒品¶字柴。寒徹始知魂夢隔。何人吟望在天涯。」
#+END_VERSE
¶

*** 十灰¶

#+BEGIN_VERSE
「　同雲遍野朔風催。萬頃晴光一夕迴。慘憺莫愁寒日¶處。通朧只在暝煙堆。坐久不禁成獨往。夜深常覺有¶人來。春明未必能相似。誰遣繁花寂寞開。」
#+END_VERSE
¶

*** 十一真¶

#+BEGIN_VERSE
「　積照微茫絕四僯。望中誰是陌頭人。落花滿院疑無¶樹。拂艸連天暗度春。一室冰稜應自惜。萬峰珠錯豈¶全貧。分明共對羲軒上。更待晴暉恐未真。」
#+END_VERSE
¶

*** 十二文¶

#+BEGIN_VERSE
「　寒風超忽白紛紛。兩岸瓊崖一水分。畫裏合離難著¶素。空中興滅不成文。影沈池上千重玉。光覆樓頭六¶出雲。便向歌筵分酒力。容華銷盡到斜曛。」
#+END_VERSE
¶

*** 十三元¶

#+BEGIN_VERSE
「　萬樹梨花暗寺門。愁雲冉冉滴寒原。今年到地未盈¶尺。幾日遮天長似昏。近水無聲空入澗。遠峰不見卻¶聞猿。凄清共是此時節。猶憶匡山五里村。」
#+END_VERSE
¶

*** 十四寒¶

#+BEGIN_VERSE
「　蒼茫江霧濕征冠。萬井蕭條行路難。黃竹有歌愁宋¶玉。蓽門無路臥袁安。梅逐餘香須早落。羽慚輕質不¶勝寒。雲中信有凝春樹。向日微微出石欄。」
#+END_VERSE

<pb:KR6q0526_J_012-0206c>¶

*** 十五刪¶

#+BEGIN_VERSE
「　散漫川原自雪山。龍沙迢遞鴈門關。千林玉樹三春¶失。萬頃瓊田一钁閒。銀象難藏身外影。素娥不耐月¶中顏。誰云埋沒河山上。指點樓臺落照間。」
#+END_VERSE
¶

*** 一先¶

#+BEGIN_VERSE
「　幽靜多懷對遠天。飄零猶自憶前年。潔清亦許隨芳¶穢。流亂何從數後先。幾家依樹籠荒月。一鴈迷煙下¶暮田。已覺光芒疑夢裏。泠泠石澗水流邊。」
#+END_VERSE
¶

*** 二簫¶

#+BEGIN_VERSE
「　衡陽委絕白迢迢。衰草荒原朔氣驕。自有流光遲曙¶色。卻無形影到春潮。縈迴古渡愁歸客。蕭索空山泣¶去樵。風景依稀還世外。人間何事苦招搖。」
#+END_VERSE
¶

*** 三肴¶

#+BEGIN_VERSE
「　繽紛繁鶩沒空郊。獨向層峰伴鶴巢。活水滿煎三峽¶茗。斷松斜壓一間茅。龍潛大澤寒猶蟄。虎踞深林凍¶不哮。掩戶且高殘臘枕。漆瓢腰繫萬年梢。」
#+END_VERSE
¶

*** 四豪¶

#+BEGIN_VERSE
「　糝粉輕飛二月高。撲空如湧海雲濤。瑕銷白璧全欺¶趙。色儗麻衣卻笑曹。不薄青蘿凝夏谷。定飄紈扇濕¶春袍。暖堂何似寒巖迥。夜夜風簷映玉毫。」
#+END_VERSE
¶

*** 五歌¶

#+BEGIN_VERSE
「　浩蕩乾坤平布澤。霏微物象自婆娑。蘆邊立鶴朝曦¶亂。樹裏藏鴉夜色多。入地定能銷碧血。彌天已見倒¶銀河。南洲到海猶炎熱。坐對泠然發浩歌。」
#+END_VERSE
¶

*** 六麻¶

#+BEGIN_VERSE
「　飄搖縞帶總隨車。隔絕門庭入徑斜。透隙卻疑搜鼠¶兔。翻空真似攪龍蛇。池中有水偏投影。石上無根亦¶著花。瑰屑不堪寒到眼。縱橫難掩碧籠紗。」
#+END_VERSE
¶

*** 七陽¶

#+BEGIN_VERSE
「　白霓遠近啟山堂。欲濯塵氛淨上方。江浪到天應浸
<pb:KR6q0526_J_012-0207a>¶日。瓊花著地不聞香。千峰倒影入寒瓣。萬屋平漫汎¶夕陽。借問年華真個晚。細看春色動遐荒。」
#+END_VERSE
¶

*** 八庚¶

#+BEGIN_VERSE
「　雲外何因見素情。玉麈風滿澹然生。寒絃人向深堂¶調。凍屐誰同傍石行。望遙天末山應在。踏近溪邊水¶更清。勝事大都成寂寞。兔園空有惠連名。」
#+END_VERSE
¶

*** 九青¶

#+BEGIN_VERSE
「　白練千條入鏡清。輕繁欲向夜窗聽。憑高且遜尖峰¶出。就下還尋絕壑停。華表鶴翎迷舊郭。豐城龍劍擬¶新硎。攢天一倍臨風急。卻似彷徨廣漠庭。」
#+END_VERSE
¶

*** 十蒸¶

#+BEGIN_VERSE
「　濛濛萬象獨憑陵。何物光芒積素凝。面目冷然遺草¶澤。肝腸如見托崚嶒。若為熱處偏成水。不耐寒多竟¶作冰。自是野人茅舍穩。斷橋孤岫一枝藤。」
#+END_VERSE
¶

*** 十一尤¶

#+BEGIN_VERSE
「　臘窮泉涸絕溪流。河海雲生杲日收。一夜似風吹敗¶葉。五更疑月滿層樓。卻回寒燄榮幽桂。豈為凋林感¶暮秋。遇物淪形歸大冶。高低平汎曲江頭。」
#+END_VERSE
¶

*** 十二侵¶

#+BEGIN_VERSE
「　重輪掩抑畫沈沈。顧影難為薄曙襟。世上相尋皆桂¶苑。人間何處有山陰。去留不是迷源客。深淺誰論將¶策心。看嶽共驚雲勢湧。低空不覺夜堂深。」
#+END_VERSE
¶

*** 十三覃¶

#+BEGIN_VERSE
「　委積徘徊散薄曇。先春有信到江南。常行淺砌猶疑¶別。欲過前山祗自諳。當晝連煙昏遠樹。無燈通夕曉¶寒龕。但知掩日韜霞意。始覺幽暉萬景含。」
#+END_VERSE
¶

*** 十四鹽¶

#+BEGIN_VERSE
「　萬丈煙波撲鉅炎。名模鎔盡絕廉纖。無端虛室能生¶白。誰向空中儗撒鹽。芳潔逾慚高士愛。嚴寒不畏世¶人嫌。一從凋落黃花後。夜夜峰頭寫素縑。」
#+END_VERSE

<pb:KR6q0526_J_012-0207b>¶

*** 十五咸¶

#+BEGIN_VERSE
「　誰鞭天外白珂銜。勢盡雲駒萬里颿。欲湧波濤翻日¶月。不留蒼翠覆松杉。食餘藥嶺千牛草。寒有青州一¶布衫。莫笑繁絲倚枯木。衰顏窮望上江帆。」
#+END_VERSE
¶

** 五言絕¶

*** 一東¶

#+BEGIN_VERSE
「　細看重雲裏。分明不是空。夕寒光獨遠。憑化委長風。」
#+END_VERSE
¶

*** 二冬¶

#+BEGIN_VERSE
「　春色在寥廓。沈煙蘸玉容。縞衣輕似舞。乘夜上高峰。」
#+END_VERSE
¶

*** 三江¶

#+BEGIN_VERSE
「　愛松埋鶴影。背月照寒窗。最是無人處。生憎嗥夜尨。」
#+END_VERSE
¶

*** 四支¶

#+BEGIN_VERSE
「　玉塵散林薄。半上古松枝。枝壓愁將折。塵消曾幾時。」
#+END_VERSE
¶

*** 五微¶

#+BEGIN_VERSE
「　千峰一夜白。先照野人扉。似月望高樹。溰溰濕衲衣。」
#+END_VERSE
¶

*** 六魚¶

#+BEGIN_VERSE
「　皎潔侵寒陌。雰霏二月初。梨花香未散。隨影落吾廬。」
#+END_VERSE
¶

*** 七虞¶

#+BEGIN_VERSE
「　因風消蠟炬。無影落澄湖。寒熱一時盡。清輝何處殊。」
#+END_VERSE
¶

*** 八齊¶

#+BEGIN_VERSE
「　渢渢連夜動。起舞似聞雞。冰合知寒極。瓊花踏作泥。」
#+END_VERSE
¶

*** 九佳¶

#+BEGIN_VERSE
「　白髮鏡中落。真同近暮懷。但知寒色迥。隨處得生涯。」
#+END_VERSE
¶

*** 十灰¶

#+BEGIN_VERSE
「　雲裏望何極。紛紛撲素埃。江山同一色。不見鴈飛回。」
#+END_VERSE
¶

*** 十一真¶

#+BEGIN_VERSE
「　雲暗非關暮。花飄豈是春。晴光應十丈。不為住山人。」
#+END_VERSE
¶

*** 十二文¶

#+BEGIN_VERSE
「　濯濯霓裳濕。何人倚白雲。莫將雲裏影。空向陌頭分。」
#+END_VERSE
¶

*** 十三元
<pb:KR6q0526_J_012-0207c>¶

#+BEGIN_VERSE
「　浩渺疑空劫。霏微向暮原。思歸歸不得。洞口已迷源。」
#+END_VERSE
¶

*** 十四寒¶

#+BEGIN_VERSE
「　嚴威生大漠。萬甲擁雲寒。何處刀砧急。朦朧向夕攢。」
#+END_VERSE
¶

*** 十五刪¶

#+BEGIN_VERSE
「　落樹烏成白。催人鬢欲斑。輕質何曾定。浮沈煙雨間。」
#+END_VERSE
¶

*** 一先¶

#+BEGIN_VERSE
「　迢遞長征路。徬徨欲曙天。最憐清素影。撲落馬蹄前。」
#+END_VERSE
¶

*** 二簫¶

#+BEGIN_VERSE
「　山光不是曉。半夜過危橋。一似聞生客。千峰失寂寥。」
#+END_VERSE
¶

*** 三肴¶

#+BEGIN_VERSE
「　狂吟月下客。門外任推敲。深夜寒侵榻。誰憐樹上巢。」
#+END_VERSE
¶

*** 四豪¶

#+BEGIN_VERSE
「　鳥絕山霧起。日沈雲影高。微風吹玉屑。不上懶瓚袍。」
#+END_VERSE
¶

*** 五歌¶

#+BEGIN_VERSE
「　三聲溪路絕。一壑同雲多。寒光幽處近。形影托青蘿。」
#+END_VERSE
¶

*** 六麻¶

#+BEGIN_VERSE
「　階砌葉初上。雲山路轉賒。掃門殘影亂。千里望貧家。」
#+END_VERSE
¶

*** 七陽¶

#+BEGIN_VERSE
「　枯根覆已盡。殘夜滴寒塘。人在空山裏。山空人影長。」
#+END_VERSE
¶

*** 八庚¶

#+BEGIN_VERSE
「　日落山路合。林寒霽色明。梁園人盡醉。那識此時情。」
#+END_VERSE
¶

*** 九青¶

#+BEGIN_VERSE
「　帶寒汲遠澗。片片落雲缾。水凍還成片。何勞煙霧停。」
#+END_VERSE
¶

*** 十蒸¶

#+BEGIN_VERSE
「　陰風吹白羽。皎皎雲中澄。誰謂終非水。人言不是冰。」
#+END_VERSE
¶

*** 十一尤¶

#+BEGIN_VERSE
「　終歲滿林白。重煙隔上頭。定教寒裏見。不遣入春流。」
#+END_VERSE
¶

*** 十二侵¶

#+BEGIN_VERSE
「　瓊花散丹石。掩映臨江陰。誰知枯落後。更有白雲深。」
#+END_VERSE
¶

*** 十三覃
<pb:KR6q0526_J_012-0208a>¶

#+BEGIN_VERSE
「　倚樹繁衣袖。流光向夕含。何人能到此。撥火共痴憨。」
#+END_VERSE
¶

*** 十四鹽¶

#+BEGIN_VERSE
「　不分光浮地。還函明鏡奩。寒輝殊未減。春色夢中兼。」
#+END_VERSE
¶

*** 十五咸¶

#+BEGIN_VERSE
「　帶雨瀟瀟下。江寒落遠帆。峰頭一回望。望久沒松杉。」
#+END_VERSE
¶

** 七言絕¶

*** 一東¶

#+BEGIN_VERSE
「　灑盡平原萬里空。橫江沙捲馬頭風。寒雲已沒斜西¶照。更勒金羈卻向東。」
#+END_VERSE
¶

*** 二冬¶

#+BEGIN_VERSE
「　欲向冰霜慕遠蹤。藍關何惜馬蹄封。已甘朽骨埋江¶瘴。猶恨秦雲千萬重。」
#+END_VERSE
¶

*** 三江¶

#+BEGIN_VERSE
「　乘風昨夜叩山窗。慚愧華亭尚隔江。莫道驪珠容易¶見。乖龍左耳割難降。」
#+END_VERSE
¶

*** 四支¶

#+BEGIN_VERSE
「　漠漠同雲向夕垂。千門萬戶鎖寒炊。落花一片能潛¶化。何況芳林絕路岐。」
#+END_VERSE
¶

*** 五微¶

#+BEGIN_VERSE
「　堆壓橫橋山徑微。寒林霽色一僧歸。閒殺五陵貴公¶子。醉騎白馬去如飛。」
#+END_VERSE
¶

*** 六魚¶

#+BEGIN_VERSE
「　鴻飛不到百情疏。阻闊江山煙霧餘。飄落盡歸寒沒¶處。暮林空見野人廬。」
#+END_VERSE
¶

*** 七虞¶

#+BEGIN_VERSE
「　松根一夜撥寒爐。燒盡秦灰入玉壺。萬古河山只若¶此。瓊樓歌暖漫呼盧。」
#+END_VERSE
¶

*** 八齊¶

#+BEGIN_VERSE
「　崩騰未可凌高嶽。繚繞還堪隱別蹊。一望風煙迷古¶洞。長安爭似晚峰西。」
#+END_VERSE

<pb:KR6q0526_J_012-0208b>¶

*** 九佳¶

#+BEGIN_VERSE
「　平沈山嶽影參差。深夜同誰步玉街。萬丈光寒看璨¶瑳。回頭人自隔天涯。」
#+END_VERSE
¶

*** 十灰¶

#+BEGIN_VERSE
「　誰催千里集瑤臺。朔氣蕭蕭映玉杯。銷盡豈如隨霧¶轉。有時飄墜碧崔嵬。」
#+END_VERSE
¶

*** 十一真¶

#+BEGIN_VERSE
「　皎皎輕飄桂葉春。影娥池畔趁芳辰。凌空更上無棲¶處。卻笑人間醉玉塵。」
#+END_VERSE
¶

*** 十二文¶

#+BEGIN_VERSE
「　日暮驚沙薄楚雲。雲中江樹影紛紛。香爐飛瀑三千¶尺。猶較衡陽白鴈群。」
#+END_VERSE
¶

*** 十三元¶

#+BEGIN_VERSE
「　黃雲白日暗寒原。鴻鴈無聲度塞垣。自古客行愁道¶遠。紛紛薄木鎖侯門。」
#+END_VERSE
¶

*** 十四寒¶

#+BEGIN_VERSE
「　千騎獵馬出樓闌。不見飛禽落日寒。風起平沙天路¶白。角聲吹入朔雲團。」
#+END_VERSE
¶

*** 十五刪¶

#+BEGIN_VERSE
「　莫愁殘臘滿頭斑。絳色偏能駐老顏。更有銷寒誇玉¶馬。定教丹石勝常山。」
#+END_VERSE
¶

*** 一先¶

#+BEGIN_VERSE
「　新住寒山綠玉川。連光曉映卜豐年。已堆萬戶千重¶璧。誰靳沿門一個錢。」
#+END_VERSE
¶

*** 二簫¶

#+BEGIN_VERSE
「　篩空萬里不封條。未到春林慘氣銷。誰道凝陰能掩¶素。瑤花偏逐朔風飄。」
#+END_VERSE
¶

*** 三肴¶

#+BEGIN_VERSE
「　千山寒落蔭重茅。擬作明珠誤水泡。一任曉風驚復¶息。不教殘凍掛空梢。」
#+END_VERSE

<pb:KR6q0526_J_012-0208c>¶

*** 四豪¶

#+BEGIN_VERSE
「　練絲千縷何勞泣。逵路茫茫真欲號。拼教寂寞山頭¶望。不是楊雄誰載醪。」
#+END_VERSE
¶

*** 五歌¶

#+BEGIN_VERSE
「　眼前浩潔凌晨早。傾耳希聲清夜多。漸入春郊花氣¶暖。寒庭誰解泣銅駝。」
#+END_VERSE
¶

*** 六麻¶

#+BEGIN_VERSE
「　破衲蒙頭老歲華。寒深時亦動長嗟。古來甲子朝門¶外。亦有幽蘭哀日斜。」
#+END_VERSE
¶

*** 七陽¶

#+BEGIN_VERSE
「　寢跡窮年樂未央。萬山璀璨引風長。聽殘簷溜添寒¶絮。不臥仙人白玉床。」
#+END_VERSE
¶

*** 八庚¶

#+BEGIN_VERSE
「　凜栗忽驚溪路明。峨峨千里共雲平。藐姑山裏知何¶似。寒夜相逢莫問名。」
#+END_VERSE
¶

*** 九青¶

#+BEGIN_VERSE
「　白盡千峰峰頂青。空濛之內有人醒。寒飆忽起從空¶下。不信瑤華滿夜庭。」
#+END_VERSE
¶

*** 十蒸¶

#+BEGIN_VERSE
「　因高纍仞看容易。息影憑空力不勝。荒月自來還自¶去。更無人待碧崚嶒。」
#+END_VERSE
¶

*** 十一尤¶

#+BEGIN_VERSE
「　琉璃殿裏汎虛舟。光湧層波天際浮。深夜泠然照牆¶壁。忽疑身在碧雲頭。」
#+END_VERSE
¶

*** 十二侵¶

#+BEGIN_VERSE
「　寒飄玉蕊散高林。弱木頹枝凍已深。更向陌頭雲裡¶望。豈堪凄切暮猿心。」
#+END_VERSE
¶

*** 十三覃¶

#+BEGIN_VERSE
「　環丘山上覆冰蠶。作蘭絲成五彩函。若使海人獻巢¶許。不將霜質伴華簪。」
#+END_VERSE

<pb:KR6q0526_J_012-0209a>¶

*** 十四鹽¶

#+BEGIN_VERSE
「　遙空直下水晶簾。照見鮫人夜織縑。無端一陣寒風¶急。吹落紈絲散作鹽。」
#+END_VERSE
¶

*** 十五咸¶

#+BEGIN_VERSE
「　棲老雲中碧玉巖。經春猶自托松杉。人間未必能知¶此。遮莫臨風寄素緘。」
#+END_VERSE
¶
¶
¶
¶
¶
¶
¶

板存嘉興楞嚴寺般若堂
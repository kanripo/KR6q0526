#-*- mode: mandoku-view; -*-
#+DATE: 2015-08-30 21:53:37.258940
#+TITLE: 廬山天然禪師語錄
#+PROPERTY: CBETA_ID J38nB406
#+PROPERTY: ID KR6q0526
#+PROPERTY: SOURCE Jiaxing Canon Vol. 38, No. B406
#+PROPERTY: VOL 38
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0526_J_009-0172c> 
#+PROPERTY: JUAN 9

 天然是禪師語錄卷第九¶
嗣法門人今辯重編¶

讚¶

釋迦文佛¶

#+BEGIN_VERSE
「　佛身充滿於法界。普現一切群生前。即今拈香插花¶者是群生。低頭作禮者是群生。還見佛身麼。咦。夜行¶人只貪明月。不覺和衣渡水寒。
#+END_VERSE
」¶

#+BEGIN_VERSE
「　月影橫空遍十方。隨波蕩漾浴寒光。臨流不覺全身¶在。卻令他人為著忙。咦。是甚麼。
#+END_VERSE
」¶

#+BEGIN_VERSE
「　古佛不在劫先。今佛不在目前。白毫光吐秋月圓。無¶雲萬里潭中妍。隨筆而畫。縱口而讚。又安知夫當處¶常湛然。
#+END_VERSE
」¶

#+BEGIN_VERSE
「　四十九年。一場熱鬧。唇不蓋齒。手長于袖。末後拈花。¶掩面而走。帶累兒孫。將無作有。只管向前。全不顧後。¶渾身裏許。合掌稽首。無以為讚。臘寒梅瘦。
#+END_VERSE
」¶

#+BEGIN_VERSE
「　無相中生畫不真。分明覿面現全身。毫光舉目成瞻¶仰。腳下渾忘千輻輪。
#+END_VERSE
」¶

#+BEGIN_VERSE
「　誰為諸佛師。而乃開知見。日用本寂然。電光徒自閃。¶韶陽擅全機。一棒全身現。全身現。霜葉染空山。西風¶濯寒練。咦。
#+END_VERSE
」¶

雪山像¶

#+BEGIN_VERSE
「　寥寥劫外絕知音。流水高山韻獨深。半面嬌嬈君自¶委。多情不欲盡披襟。
#+END_VERSE
」¶

栴檀像¶

#+BEGIN_VERSE
「　忉利摹來第一尊。靈山曾記付兒孫。老僧不是韶陽¶子。一任千峰聽月猿。
#+END_VERSE
」¶

阿彌陀佛¶

#+BEGIN_VERSE
「　明月隨波注大江。波波相接影橫長。臨流坐愛清光¶滿。不覺和身入醉鄉。
#+END_VERSE
」¶

#+BEGIN_VERSE
「　除卻四十八願。收起母陀羅臂。兒孫口向誰開。西方
<pb:KR6q0526_J_009-0173a>¶何處卓地。一任梅花雪裏寒。香盡春殘空有鼻。
#+END_VERSE
」¶

觀世音大士¶

#+BEGIN_VERSE
「　悲心一片玉壺寒。影落溪流遠近看。覿體分明沁毛¶骨。碧霄深夜撼闌干。
#+END_VERSE
」¶

#+BEGIN_VERSE
「　大士之心如流水。遇曲逢直無迴止。只今溪雲海月¶間。時時示人人不委。隨其所重靡不週。去其所畏如¶措地。我亦曾承大士恩。口不能言心如醉。願與拈香¶擇火人。盡未來身同頂禮。
#+END_VERSE
」¶

#+BEGIN_VERSE
「　大士無相。如鏡中像。大士無聲。如空谷響。物遯聲銷。¶大道指掌。無眼而見。色不能倣。無耳而聞。非聲外賞。¶處聲色中。絕聲色想。舉念不為。是超情理而往。逸樂¶與憂患。折旋兼俯仰。冥冥漠漠間。夜半日輪朗。大士¶不捨我。我自成欺枉。普告敬禮者。斷然入儔儻。
#+END_VERSE
」¶

#+BEGIN_VERSE
「　眼聲耳色。言思路絕。大士於中。布廣長舌。善聽如聾。¶善說如啞。打失布袋。呼牛作馬。我唯心知。讚不可盡。¶一味頂禮。堅固深信。書與不退。合掌瞻視。視所視者。¶宛然無二。無二分別。攀仰弗及。面門突出。大地歷歷。¶咦。臘月梅花燄。寒夜光如雪。
#+END_VERSE
」¶

#+BEGIN_VERSE
「　千手千眼。從何處起。一時俱到。在水鏡裏。或慈或威。¶亦悲亦喜。如日中影。無有終始。覓之弗得。非聲色比。¶言思斷處。似則絕似。遂以為然。是則未是。惟古與今。¶人莫能擬。然而凡聖愚哲。均樂利焉。以為可恃。
#+END_VERSE
」¶

#+BEGIN_VERSE
「　智絕真空。體應群物。物豈他物。有感斯通。空非頑空。¶無遠弗屆。來無所從。去無所至。苦樂如夢。覺迷一致。¶祇此深慈。弗休弗憩。是故稽首。觀音大士。
#+END_VERSE
」¶

#+BEGIN_VERSE
「　眾生悲極感自現。不踰眾生悲感中。自悲自感還自¶現。大士無心水月同。月印千江江影透。大悲三昧所¶成就。
#+END_VERSE
」¶

#+BEGIN_VERSE
「　大士如鏡。照一切心。大士如月。清光普臨。萬象歷歷。¶隨感而寂。慈能攝慢。悲以化執。機器靡定。同歸靜正。
<pb:KR6q0526_J_009-0173b>¶但辦肯心。何疑於聖。我昔早年。將悟未悟。稽首皈誠。¶曾獲冥護。夢裏投機。如箭鋒拄。賓主出入。有語無語。¶越三十年。宛爾昨日。凡一念至。鐵與磁石。願汝小子。¶但堅信此。
#+END_VERSE
」¶

#+BEGIN_VERSE
「　通身是佛。不似一物。隨物現形。作不請客。示彼群生。¶應念而得。在形色中。非聲非色。超聲色外。不離動寂。¶千手目兮赴眾感之無端。返聞聞兮會萬機以冥一。¶合掌低頭應自知。莫待當來問彌勒。
#+END_VERSE
」¶

#+BEGIN_VERSE
「　落筆已遭人貶剝。何如文彩未彰時。婆心不覺全身¶露。笑殺深山老古錐。
#+END_VERSE
」¶

#+BEGIN_VERSE
「　佛之一字。永不喜聞。矧百千億。盎粹氤氳。麗大慈日。¶布正覺雲。寂感一致。悲智攸分。循聲而應。普視人群。¶瞻彼瑞容。稽首慇懃。願汝英哲。發自心忻。合掌讚嘆。¶無第二人。
#+END_VERSE
」¶

#+BEGIN_VERSE
「　道以無心得。相以有心現。無心割截平。有心莊嚴展。¶無心無罪福。福罪有心見。割截與莊嚴。有無心轉變。¶一人成兩心。兩人圓一念。積精遂密藏。至誠忻佛面。¶大士無緣慈。照臨同時遍。各以佛子根。真實通方便。
#+END_VERSE
」¶

大士像為葉俗士所施。比丘今球疑別紙截去上¶
幅。懼而裱之。藏笥中。比丘今帾請供乞讚。焚香作¶
其上。¶

#+BEGIN_VERSE
「　萬卉千叢待化工。微雲細霧澹和風。是誰不在空濛¶裏。祇有枝頭春獨濃。
#+END_VERSE
」¶

#+BEGIN_VERSE
「　一泓水樹橫秋色。半枕松風歸鶴聲。箇裏未能忘宿¶習。因人幻出百千情。
#+END_VERSE
」¶

#+BEGIN_VERSE
「　仰吾師之深慈兮置十二類生於懷中。隨所求而各¶給兮知根欲之無窮。天與人之不可頓易兮聊止啼¶以黃葉。妄無體而必終兮爾乃需之情竭。望東方之¶既白兮猶濛濛其復晦。同乎迷若相濡兮誰獨當機¶感之會。入大冶而不自知兮感天澤之一勺。時忽遘
<pb:KR6q0526_J_009-0173c>¶而頓醒兮悔從前之昧略。顧吾身之獨遭兮幾旦暮¶而失之。覺而後知其將告兮歎虛白之靡移。匪覃恩¶之浪浪兮孰執手而同歸。底乾慧以極果兮誓始終¶而相師。釋及門之洗心兮禮頂踵而陳詞。
#+END_VERSE
」¶

#+BEGIN_VERSE
「　一念能觀萬類心。耳中雲樹眼中音。靈光在處堪瞻¶仰。五體爐前非古今。
#+END_VERSE
」¶

#+BEGIN_VERSE
「　容光豈問山高下。遺影誰論水淺深。不識塞鴻秋月¶意。且隨光影散煩襟。
#+END_VERSE
」¶

#+BEGIN_VERSE
「　大士靈通。多在忍土。以無緣慈。哀五濁苦。感應道交。¶如子得母。水中月影。非去非到。空谷響聲。前後之步。¶我以心眼。觀大士處。幾喪目前。而啞然住。能非所觀。¶所非能覷。絕待而歔。有語無語。以示禪者。如箭鋒拄。¶俯仰折旋。無容顧佇。信口而呼。縱目所注。神光儼然。¶不可思慮。大悲觀音。為物作矩。共此未來。皈命頂禮。
#+END_VERSE
」¶

普賢大士¶

#+BEGIN_VERSE
「　心本無生示現生。示現之中無有我。無我我所虛心¶境。誑惑世間與同事。一切世間悉如幻。識取如幻真¶實現。差別無非根本智。根本差別無有二。文殊為唱¶普賢和。二妙圓成如來住。何人以此微妙筆。繪出普¶賢無相身。騎象直向華屋中。一毛頭上帝珠重。
#+END_VERSE
」¶

布袋和尚¶

#+BEGIN_VERSE
「　大地一布袋。誰當司其橐。展口收不得。舉足徒躑躅。¶雙眼笑不休。滿腹安不著。寒潭無底。春風有腳。青霄¶絕點雲。觸斷驪龍角。莫。莫。
#+END_VERSE
」¶

#+BEGIN_VERSE
「　未離兜率。已在人間。祇為尋人。不肯住山。閱盡天下。¶惟有一笑。寬著肚皮。一文亦要。逢人便道。是真彌勒。¶而我以為。不似一物。奉勸孟八郎。李四張三難覆藏。
#+END_VERSE
」¶

十八羅漢¶

引
偶讀蘇子瞻文至十八羅漢讚。失笑曰。大智人面¶
前有三尺暗。洵非虛語。取而別之。
<pb:KR6q0526_J_009-0174a>¶

第一尊者
結跏正坐。蠻奴側立。有鬼使者稽顙¶
於前。侍者取其書而獻之。¶

#+BEGIN_VERSE
「　咨爾四人。拜跪坐立。知與不知。各有其失。千載之下。¶令我笑殺。棒之不能。請代以筆。
#+END_VERSE
」¶

第二尊者
合掌趺坐。蠻奴捧櫝於前。老人發之。¶
中有琉璃器。貯舍利十數。¶

#+BEGIN_VERSE
「　伊何以見。合掌而嘿。蠻奴捧之。老人發之。宛如琉璃。¶中有一物。若曰舍利。莫販賣佛。
#+END_VERSE
」¶

第三尊者
扶烏木養和正坐。下有白沐猴獻果。¶
侍者執盤受之。¶

#+BEGIN_VERSE
「　彼扶木者。未嘗不是。嗟爾白猴。亦能爾爾。執盤而受。¶意不在果。所得已多。顛倒則箇。
#+END_VERSE
」¶

第四尊者
側坐屈三指。荅胡人之問。下有蠻奴¶
捧函。童子戲捕龜者。¶

#+BEGIN_VERSE
「　尊者以手。胡人以口。蠻奴捧函。童子戲捕。萬世如見。¶貧兒驟富。獨我野人。不覺笑倒。
#+END_VERSE
」¶

第五尊者
臨淵濤抱膝而坐。神女出水中。蠻奴¶
受其書。¶

#+BEGIN_VERSE
「　臨彼深淵。不可錯足。抱膝何為。如虫禦木。神女躍出。¶蠻奴受書。非此則彼。如之何如。
#+END_VERSE
」¶

第六尊者
右手支頤。左手撫稚獅子。顧視侍者¶
摘瓜而剖之。¶

#+BEGIN_VERSE
「　右手支頤。左手撫獅。顧視侍者。其色怡怡。但令人見。¶不許人知。罪歸家主。何以謝之。
#+END_VERSE
」¶

第七尊者
臨水側坐。有龍出焉。吐珠其手中。胡¶
人持短錫杖。蠻奴捧缽而立。¶

#+BEGIN_VERSE
「　奪頷下珠。不無尊者。何似驪龍。有而能捨。笑殺旁觀¶胡漢兒。一杖挑翻須彌山。一缽啗乾滄溟水。咦。我也¶放不得爾。
#+END_VERSE
」¶

第八尊者
並坐而立。加肘其上。侍者汲水過前。
<pb:KR6q0526_J_009-0174b>¶
有神人涌出於地。捧盤獻寶。¶

#+BEGIN_VERSE
「　尊者善說。侍者善聽。惟有神人。倒行正令。何以復之。¶如驢覷井。
#+END_VERSE
」¶

第九尊者
食已拓缽。持數珠誦咒而坐。下有童¶
子搆火具茶。又有埋筒注水蓮池中者。¶

#+BEGIN_VERSE
「　食已拓缽。宴然坐地。口誦手持。誰堪聽視。唯二童子。¶擇火注水。不可道著。拈鼻失嘴。
#+END_VERSE
」¶

第十尊者
執經正坐。有仙人侍女焚香於前。¶

#+BEGIN_VERSE
「　正坐者誰。匪示匪默。告汝仙人。焚香即得。大地山河。¶叢林草木。無有少法。與爾為物。是故尊者。執經而一。
#+END_VERSE
」¶

第十一尊者
趺坐焚香。侍者拱手。胡人捧函而¶
立。¶

#+BEGIN_VERSE
「　趺不是坐。焚不是香。侍者胡人。眼短鼻長。六十二見¶應難避。秋雨松風聲瑯瑯。
#+END_VERSE
」¶

第十二尊者
正坐入定枯木中。其神騰出于上。¶
有大蟒出其下。¶

#+BEGIN_VERSE
「　尊者正坐。如木亦爾。神出其上。蟒出其下。畢竟何似。¶似不似。秋風起。吹折門前一株松。夜半背手摸枕子。
#+END_VERSE
」¶

第十三尊者
倚杖垂足側坐。侍者捧函而立。有¶
虎過前。有童子怖慝而竊窺之。¶

#+BEGIN_VERSE
「　倚杖垂足。不可方比。俊哉大虫。卻會斯旨。童子何為。¶故曰是汝。
#+END_VERSE
」¶

第十四尊者
持鈴杵正坐誦咒。侍者整衣于右。¶
胡人橫短錫跪坐於左。有虯一角。若仰訴者。¶

#+BEGIN_VERSE
「　持鈴誦咒。鳥飛兔走。侍者整衣。胡人跪坐。若人不會。¶有虯一角。所仰而訴。言之鑿鑿。
#+END_VERSE
」¶

第十五尊者
鬚眉皆白。袖手趺坐。胡人拜伏于¶
前。蠻奴手持拄杖。侍者合掌而立。¶

#+BEGIN_VERSE
「　頭白齒黃。老不知止。引得胡蠻。如狂欲死。彼田舍翁。¶逢人笑底。東村孟八曾有言。恭敬不如無禮。
#+END_VERSE
」
<pb:KR6q0526_J_009-0174c>¶

第十六尊者
橫如意趺坐。下有童子發香篆。侍¶
者注水花盤中。¶

#+BEGIN_VERSE
「　如意不如。香篆不香。鏡花水月。能令人狂。深夜鳥歌。¶獨坐欄杆。依稀似曲。別調宮商。
#+END_VERSE
」¶

第十七尊者
臨水側坐。仰觀飛鶴。其一下集。侍¶
者以手拊之。有童子提竹籃。取果實投水中。¶

#+BEGIN_VERSE
「　飛鳥在天。下集其一。侍者拊之。探手而得。童子提籃。¶戲投果實。為之奈何。是物非物。試問尊者。不可語塞。
#+END_VERSE
」¶

第十八尊者
植拂支頤。瞪目而坐。下有二童子¶
破石榴以獻。¶

#+BEGIN_VERSE
「　植拂支頤。瞪目而坐。俯視二童。幾失其我。匪馬而牛。¶可以知過。所以智者。鼾然而臥。
#+END_VERSE
」¶

南院顒和尚¶

#+BEGIN_VERSE
「　一條楖栗活如龍。水盡山窮特地通。法乳千年流不¶竭。無師真智古今同。
#+END_VERSE
」¶

本師空隱和尚¶

#+BEGIN_VERSE
「　黃巖見底。即今見底。無以為真。孰云其似。達磨何曾¶離西天。六祖不往黃梅寺。想起舊時非冤家。總由你。¶面前一片香貴圖。你愧死。且道是知恩兒。且道是忘¶恩子。正要與天下人擬議。
#+END_VERSE
」¶

#+BEGIN_VERSE
「　明鏡當臺兮。曜神光乎夜堂。西飆栗冽兮。蘸秋水之¶杲陽。望儼慈氏兮近之而不可狎。蕩蕩乎博嶠之遺¶風兮。當其機而知石頭路滑。悲晚近之羊質兮。尚虎¶皮之燦燦。侈炎日之峻步兮。寧深雲之泛泛。念石住¶之微言兮。余小子猶虔虔坐以待旦。
#+END_VERSE
」¶

自讚¶

#+BEGIN_VERSE
「　像得者箇。還像得那箇麼。且道者箇與那箇相去多¶少。咦。畢竟眼居眉下。依然鼻搭上唇。
#+END_VERSE
」¶

#+BEGIN_VERSE
「　汝形短小。汝量急狹。汝眼深闊。汝情疏達。汝志孤而¶遠。汝心不可測。有時雷轟電忽。有時青天白日。問汝
<pb:KR6q0526_J_009-0175a>¶汝不知。人亦無能物。唯有齊雲頑石頭。終日與渠相¶對默。呵呵呵。破衲蒙頭一道翁。推移與世無拘執。繪¶亦得。不繪亦得。天下萬世誰人識。
#+END_VERSE
」¶

#+BEGIN_VERSE
「　畫得似恐不是畫。不似現成底。叨叨兩月暇圍中。大¶類春禽啼早起。切忌明眼人。祇怕認得你。無處可遮¶攔。百花生碓嘴。
#+END_VERSE
」¶

千山剩人可和尚¶

#+BEGIN_VERSE
「　一滴曹源向北湍。順流容易逆流難。神龍破浪無尋¶處。留得威獰紙上寒。
#+END_VERSE
」¶

偈¶

示獨露禪人¶

#+BEGIN_VERSE
「　一聲塗毒鼓。遠近聞皆死。誰知死人堆。活人出身處。¶木馬嘶如雷。泥牛耕海底。若問麻三斤。為道祇者是。
#+END_VERSE
」¶

示喜維那病中¶

#+BEGIN_VERSE
「　撒手臥長空。渠東汝亦東。霜天明月落。無語度秋風。
#+END_VERSE
」¶

題繡芙蓉石榴¶

#+BEGIN_VERSE
「　芙蓉如面石榴裙。錦帨金針特地真。若作目前境物¶會。拈花辜負昔時人。
#+END_VERSE
」¶

中秋玩月寄熊魚山內閣齊雲山中¶

#+BEGIN_VERSE
「　遍界圓明纔一半。那邊消息許誰親。大家舉起雲門¶餅。須憶齊雲山裏人。
#+END_VERSE
」¶

別熊魚山呈偈¶

#+BEGIN_VERSE
「　擘破微塵出箇人。虛空逼塞莫為鄰。分明內外渾無¶物。萬兩黃金難買貧。
#+END_VERSE
」¶

刻訶林語錄謝諸檀越¶

#+BEGIN_VERSE
「　文彩纔彰音信通。多君端的辨來風。須知熊耳山頭¶事。不在楞伽四卷中。
#+END_VERSE
」¶

#+BEGIN_VERSE
「　四十九年一字無。如何野老卻叨叨。垂鉤千尺深潭¶意。極目清波憶巨鰲。
#+END_VERSE
」¶

示巖侍者
<pb:KR6q0526_J_009-0175b>¶

#+BEGIN_VERSE
「　生佛俱無無亦無。無中有路絕糊塗。欲教那畔相應¶去。夜半日輪光較殊。
#+END_VERSE
」¶

示翁子鄭居士¶

#+BEGIN_VERSE
「　會得日用事無別。何妨嫁女又婚男。請看直下團圜¶處。莫被無生兩字瞞。
#+END_VERSE
」¶

#+BEGIN_VERSE
「　治生產業不相違。湖海江山直捷時。盡道長安風物¶盛。不知身已在皇畿。
#+END_VERSE
」¶

示無二禪人¶

#+BEGIN_VERSE
「　將心炤心心成境。特地知非離是非。首既斷故無斷¶者。出頭疲鱉似烏雞。
#+END_VERSE
」¶

示守德禪人¶

#+BEGIN_VERSE
「　大德從何來。回頭須一顧。灼然是箇人。無勞更遮互。¶秋至暑自消。山深寒先到。遷流任歲時。一老一不老。
#+END_VERSE
」¶

示明雪禪人參高峰落枕子因緣¶

#+BEGIN_VERSE
「　垂絲千尺深潭意。三寸離鉤道罕傳。不達拈花權上¶事。枉隨死句識中懸。情矜真鑑迷將去。悟入玄機喪¶目前。大法自來非瑣瑣。分明有語不能詮。
#+END_VERSE
」¶

示巖侍者¶

#+BEGIN_VERSE
「　有齒焚身千古誡。自來賊不打貧兒。從教大地春光¶滿。竹屋老僧猶未知。
#+END_VERSE
」¶

示程雪池居士¶

#+BEGIN_VERSE
「　六月雪花飛滿池。蘸人肌骨透羅帷。金鱗未遇江湖¶闊。好趁秋風理釣絲。
#+END_VERSE
」¶

示梁同菴居士¶

#+BEGIN_VERSE
「　天地萬物本同根。銀波雪浪月無痕。頂門放出摩醯¶眼。一顆明珠落玉盤。
#+END_VERSE
」¶

別復禮法師真妄偈¶

#+BEGIN_VERSE
「　覺妄示有真。有真妄即起。了得真本無。妄亦一時止。¶全體是妄情。全體是真理。大道絕悟迷。迷悟有終始。¶智者識好惡。動念入生死。
#+END_VERSE
」
<pb:KR6q0526_J_009-0175c>¶

示臺設禪人¶

#+BEGIN_VERSE
「　一箇鐵崑崙。要入全無路。忽然身是鐵。有口難分訴。¶咦。直教哮吼動林泉。始信從來瞌睡虎。
#+END_VERSE
」¶

示非巖禪人¶

#+BEGIN_VERSE
「　不用一文錢。買得箇𨍏轢。用則隨地鑽。不用放離腳。¶雖非世罕奇。有時用得著。咦。一日擲向人天前。始知¶秦時曾撲落。
#+END_VERSE
」¶

示萬賴禪人¶

#+BEGIN_VERSE
「　此道從來不可傳。何勞向我覓言詮。漚和有句如無¶句。截斷波流機自玄。
#+END_VERSE
」¶

示哲喬禪人病中¶

#+BEGIN_VERSE
「　一靈真性竟奚之。撒手長空自在時。祇者來兮須記¶取。與麼去也莫遲疑。波翻陽燄伊誰力。影落空花獨¶我知。古佛有言不借借。相應珍重兩莖眉。
#+END_VERSE
」¶

示體盡禪人¶

#+BEGIN_VERSE
「　妙明體盡是何時。不許儂渠獨自知。但看枝頭黃葉¶脫。海天春色到羅帷。
#+END_VERSE
」¶

警夜¶

#+BEGIN_VERSE
「　萬緣既去。慎莫追尋。此心不休。輪迴何已。大德咬釘¶截鐵。安忍其中。久久點頭。方知冷煖。(初夜)
#+END_VERSE
」¶

#+BEGIN_VERSE
「　繫念觀空。等諸散亂。況甘懈怠。錯過好時。大德十方¶坐斷。一念萬年。瞥爾知非。全身裏許。(中夜)
#+END_VERSE
」¶

#+BEGIN_VERSE
「　坐候鐘聲。孤迥迥地。後念不續。當處圓明。大德從生¶至死。舍此別無。更勿異緣。外生枝節。(後夜)
#+END_VERSE
」¶

示月千上座¶

#+BEGIN_VERSE
「　昨日今朝事不同。莫將花柳寫春容。分明撲倒倩扶¶起。一棒當前消息通。
#+END_VERSE
」¶

示臺設禪人¶

#+BEGIN_VERSE
「　晨起荷鋤出。摳衣帶月歸。一間茅蓋屋。半傍石巖棲。¶紫竹連成壁。梅花蹋作泥。鳥聲終日噪。山色入簾窺。
<pb:KR6q0526_J_009-0176a>¶復云。會麼。若問南泉路。趙州東院西。
#+END_VERSE
」¶

示通復禪人¶

#+BEGIN_VERSE
「　一處通來處處通。森羅萬象有無中。更須直進竿頭¶步。北斗南看望不窮。
#+END_VERSE
」¶

題鏡示諸禪¶

#+BEGIN_VERSE
「　面目分明不是他。光輝常滿隱朝霞。當臺影落無人¶處。夜半流鶯到碧紗。
#+END_VERSE
」¶

#+BEGIN_VERSE
「　見頭狂走實堪憐。盡日東西影裏旋。珍重顏容須自¶惜。莫教零落在人前。
#+END_VERSE
」¶

示旋菴監寺¶

#+BEGIN_VERSE
「　分明覿面本來人。不用澄凝湛寂身。安住且觀時節¶到。一翻提起一翻新。
#+END_VERSE
」¶

示鐵花禪人¶

#+BEGIN_VERSE
「　耀耀光明纔一半。那邊消息許誰知。莫教蹋步向前¶去。鐵樹花開應有時。
#+END_VERSE
」¶

示光半禪人¶

#+BEGIN_VERSE
「　寂炤光明剛一半。烏啼月落夜如何。碧潭深夜無人¶處。努力翻身宜捷過。
#+END_VERSE
」¶

示幻生李居士¶

#+BEGIN_VERSE
「　與世推移寄此身。隨流認得幻中人。不妨擊楫同波¶浪。一曲蘆江別調春。
#+END_VERSE
」¶

警眾¶

#+BEGIN_VERSE
「　但有一毫頭。便是一毫頭。若欲了生死。于今須自由。¶饒汝拔山力。難將意自收。情與理所羈。如麵中著油。¶明明知不可。猶尚費持籌。豈況迷頭去。逝逝無迴流。¶汝意不可信。汝心不可偷。曠劫如長夜。誰能代汝憂。¶汝但劃然斷。應時而展眸。無有當情者。生死安能留。¶智者勿需待。幻妄多夷猶。自瞞匪他瞞。展轉何日休。¶此予熟計之。特為諸人謀。切用惺惺著。努力莫悠悠。
#+END_VERSE
」¶

示平物何居士
<pb:KR6q0526_J_009-0176b>¶

#+BEGIN_VERSE
「　須知物物本來平。輕重由渠但有名。名義未形當著¶眼。森羅萬象箇中呈。
#+END_VERSE
」¶

示見一侍者¶

#+BEGIN_VERSE
「　一見桃花更不疑。數枝紅綻自相宜。招攜直入千峰¶裏。溪月山雲似舊時。
#+END_VERSE
」¶

示足兩書記¶

#+BEGIN_VERSE
「　足子乞我四句偈。特地為將一句酬。誰信江南三月¶裏。鷓鴣啼暮萬峰頭。
#+END_VERSE
」¶

示塵外禪人¶

#+BEGIN_VERSE
「　塵外識得。萬事皆畢。無畢不畢。著靴水立。山頂撐船。¶海底火發。㘞地一聲。始知天下古今善知識之舌。
#+END_VERSE
」¶

乞米偈¶

#+BEGIN_VERSE
「　忍饑修道世間稀。但願知音莫掩扉。或者忽逢甘贄¶老。滿船帶得月明歸。
#+END_VERSE
」¶

示無方監寺¶

#+BEGIN_VERSE
「　欲知萬法皆如夢。須悟能生萬法人。根塵不到非光¶影。鐵樹花開朵朵新。
#+END_VERSE
」¶

妙靜主呈船子頌卻示¶

#+BEGIN_VERSE
「　滄茫巨浸浪滔滔。只怕無風又著篙。多少弄潮人在¶岸。等閒餘韻落波濤。
#+END_VERSE
」¶

示止言知客¶

#+BEGIN_VERSE
「　○不是者箇道理。●不是者箇道理。⊙不是者箇道¶理。偈云。瞥爾情非昔。無心路更賒。暗明冥合處。特地¶見周遮。海底泥牛吼。山頭石女嗟。不因秋漸暮。方睹¶東籬花。若能圓會得。與汝共龍華。
#+END_VERSE
」¶

示高煦發居士¶

#+BEGIN_VERSE
「　西風初起白雲少。東院新涼黃葉多。影裏仙人君自¶委。莫成孤負妙伽陀。
#+END_VERSE
」¶

示撲非薪道者¶

#+BEGIN_VERSE
「　古者撲落薪。便知非他物。而今日用中。何故黑如漆。
<pb:KR6q0526_J_009-0176c>¶黑如漆。萬古徽猷是今日。咦。是什麼。
#+END_VERSE
」¶

示何見性居士¶

#+BEGIN_VERSE
「　有為有漏天真事。無悟無迷盡性功。記得廬山三峽¶石。一杯招隱醉春風。咦。多少人作境話會。
#+END_VERSE
」¶

題宗譜¶

#+BEGIN_VERSE
「　一部五燈會元。何曾說著宗門。無端留下姓名。忙煞¶今日兒孫。還有不忙底麼。仞禪試道看。
#+END_VERSE
」¶

乞米¶

#+BEGIN_VERSE
「　食飯須知來處。布施須看受處。一施一受分明。成佛¶作祖公據。
#+END_VERSE
」¶

贈陸太守孝山¶

#+BEGIN_VERSE
「　鐫佛還他陸大夫。南泉真箇赤鬚鬍。含冰滿口不言¶水。蕩漾寒潮知有無。
#+END_VERSE
」¶

寄示海幢監院解虎¶

#+BEGIN_VERSE
「　一心內外絕纖塵。更欲從人問主賓。千里寄聲無別¶語。秋風江上浪如銀。
#+END_VERSE
」¶

寄壽劉持平撫軍¶

#+BEGIN_VERSE
「　中丞福祿總難量。法眼光垂越大方。更祝高提心地¶印。靈山付囑與天長。
#+END_VERSE
」¶

示住力地居士¶

#+BEGIN_VERSE
「　得地而住甚深忍。象王行處力堪誇。為君指註其中¶意。雲淨天空見月華。
#+END_VERSE
」¶

示法遠禪人¶

#+BEGIN_VERSE
「　舉起竹篦子。眨眼成千里。馬足不曾停。攔街瞌睡底。
#+END_VERSE
」¶

讀華嚴¶

#+BEGIN_VERSE
「　三賢十聖空中跡。行布圓融鏡裏痕。動念總歸魔界¶攝。觀心聊與異生論。涅槃本際隨生死。般若行深失¶寂喧。法海只今同夢幻。休將相似入玄門。
#+END_VERSE
」¶

#+BEGIN_VERSE
「　信滿已窮生滅事。十方諸佛現全身。離波覓海深何¶極。即色觀空際絕倫。世間出世乘須歷。功到無功覺
<pb:KR6q0526_J_009-0177a>¶豈真。心相無初情盡見。重重華藏目前人。
#+END_VERSE
」¶

#+BEGIN_VERSE
「　祇是一區無影地。種蘭栽艾總隨人。敷華結實非他¶力。蟠蔭盤株豈有因。已達法源心似海。未窮真際惑¶如塵。樓閣見聞都不就。百城煙水自疏親。
#+END_VERSE
」¶

佛法偈¶

#+BEGIN_VERSE
「　佛法從來沒短長。極難靜裏不商量。明明說破依前¶是。到底還他石敢當。
#+END_VERSE
」¶

#+BEGIN_VERSE
「　心法雖空習未乾。難言習氣不相干。一回過了一回¶在。夢裏泥犁骨亦寒。
#+END_VERSE
」¶

#+BEGIN_VERSE
「　此事難欺老作家。可憐龍質盡成蛇。多年諦審俱生¶事。一剎那中萬劫賒。
#+END_VERSE
」¶

示諸子助參¶

#+BEGIN_VERSE
「　萬里長空不是空。更無南北與西東。頂門有眼黑如¶日。煮鐵山成失鄧通。
#+END_VERSE
」¶

#+BEGIN_VERSE
「　五湖四海絕疏親。一統山河萬國春。口是禍門須縝¶密。莫教錯認捉刀人。
#+END_VERSE
」¶

別七佛偈¶

#+BEGIN_VERSE
「　毗婆尸佛留心早。直至于今未悄然。祇為當時曾有¶偈。皆空何似受生前。
#+END_VERSE
」¶

#+BEGIN_VERSE
「　身心幻出已無性。善惡誰為起造人。捉敗佛陀生陷¶獄。將知升墜有來因。
#+END_VERSE
」¶

#+BEGIN_VERSE
「　心無不應因境有。境有何言心本無。身心起滅誰家¶事。堪笑慈尊不丈夫。
#+END_VERSE
」¶

#+BEGIN_VERSE
「　見即是身了即心。無勞更向佛邊尋。性空何用言如¶幻。鞭起泥牛入海深。
#+END_VERSE
」¶

#+BEGIN_VERSE
「　佛不見身即是佛。有知轉見佛成魔。從來大智無忻¶怖。省事高眠不較多。
#+END_VERSE
」¶

#+BEGIN_VERSE
「　性淨即是身心淨。幻化寧當淨性生。祇為婆心銷夢¶事。同行終日不知名。
#+END_VERSE
」¶

#+BEGIN_VERSE
「　本言法法不曾法。無法原因法立名。法既本無無豈
<pb:KR6q0526_J_009-0177b>¶有。葛藤從此斷還生。
#+END_VERSE
」¶

讀首山念室中示僧偈¶

#+BEGIN_VERSE
「　手持足蹋寧虧汝。五十三參更有誰。只是心頭猶未¶瞥。樓前彈指不移時。
#+END_VERSE
」¶

#+BEGIN_VERSE
「　直下何勞更問人。貪他言句喪其真。目前根境多生¶累。撥轉頭來莫厭貧。
#+END_VERSE
」¶

讀曹山寂旨訣偶作¶

#+BEGIN_VERSE
「　先聖轉他歸背後。面前有路不須行。正中妙葉天真¶事。莫向儂渠判濁清。
#+END_VERSE
」¶

#+BEGIN_VERSE
「　休誇尊貴誕功成。血脈全歸異類行。龍袖拂開天路¶闊。象王回顧出常情。
#+END_VERSE
」¶

#+BEGIN_VERSE
「　無身無事落頑空。有事無身較異同。隔縠音容情未¶瞥。十年形影夢還通。
#+END_VERSE
」¶

夢軒書壁四首¶

#+BEGIN_VERSE
「　勤修焉可更蹉跎。百歲光陰七十過。盡道阿僧祇劫¶遠。剎那安住竟如何。
#+END_VERSE
」¶

#+BEGIN_VERSE
「　勇如大敵已當前。白刃交馳馬不旋。一箭定知穿石¶虎。莫教回首哭蒼天。
#+END_VERSE
」¶

#+BEGIN_VERSE
「　念念不移日正中。日輪孤照九霄空。莫嫌覿面無回¶互。相續當誰辨異同。
#+END_VERSE
」¶

#+BEGIN_VERSE
「　知生應盡直教盡。理事圓融識未乾。般若無私虛偽¶滅。倚天長劍薄雲寒。
#+END_VERSE
」¶

銘¶

棲賢舍利塔銘¶

#+BEGIN_VERSE
「　佛性甚光明。能破一切暗。佛性甚堅利。能斷一切物。¶流被于百骸。結成五色珠。表此堅光體。法化無有二。¶念我遺教者。睹珠如佛在。一粒細如粟。供養福無異。¶況聚千萬珠。瞻仰發夙慧。極果攝微因。感應通心臂。¶佛是已成佛。我是未成佛。果即在因中。當念無終始。¶我以此一心。供養諸如來。獲睹佛真身。朝暮常頂禮。
<pb:KR6q0526_J_009-0177c>¶金輪觸神光。三十年于此。今復聞棲賢。古塔示瑰異。¶將建窣堵坡。作銘寄千里。佛身不可讚。我讚非言句。¶願佛鑑我心。與佛身無極。遂我今日願。心光澤營衛。¶有理必有事。本舉末自至。廣及諸未來。學佛到佛地。
#+END_VERSE
」¶

海幢舍利塔銘¶

#+BEGIN_VERSE
「　佛在眾生中。如日處霾翳。霾翳非可久。日光徹空際。¶佛身如虛空。佛心如光霽。光極與空入。空光交相蔽。¶結成幻摩尼。五色非堅脆。我識如來心。隨順示真諦。¶假名為舍利。金石不能甈。現在與當來。百福之所逮。¶群動匪無心。遇境生幽滯。寂感總隨緣。形神不相儷。¶佛以主攝賓。金剛見精慧。我汝但迴光。彈指消陰瞪。¶如日之在天。百物無疵癘。此以論性功。豈為形骸勵。¶我昔在金輪。蒙光滌夙瞖。棲賢發神異。今復流法系。¶慧日照嶺南。丹霞若先契。次第及海幢。貽爾大厥裔。¶隆隆薄青霄。百道金光麗。萬世福人天。皇風永勿替。
#+END_VERSE
」¶

丹霞舍利塔銘¶

#+BEGIN_VERSE
「　心光徹內外。如珠入五色。珠與色無性。非離亦非即。¶非即超形骸。非離浹營衛。月在千波中。波波搖清霽。¶凡聖唯一心。湛昏成二諦。示生死涅槃。而實無堅脆。¶脆以別生死。堅光表性義。本從心生色。迷色迺有二。¶蚌含明月珠。體合百骸粹。領納鏡中像。想即妙觀智。¶流注皆真常。分別非明記。如是五蘊身。與法身何異。¶祇因一念迷。情生分穢淨。淨穢悟由心。當念絕邪正。¶佛以此智證。法化無同別。示現別中同。同中別自晰。¶光耀百千年。福被我遺教。神光觸金輪。仰瞻如夢覺。¶棲賢發瑰異。感激當其運。移光照嶺南。慈曜無遠近。¶佛子學聚沙。燔土紫金斕。崔巍海螺巔。晶晶逼霄漢。¶舉目道與會。布髮形俱泮。見聞起遐情。究此未來際。¶念念盡圓明。身與心毋戾。
#+END_VERSE
」¶

鳴尺銘
<pb:KR6q0526_J_009-0178a>¶

#+BEGIN_VERSE
「　一聲霹靂。攀仰弗及。打破髑髏。驚起彌勒。
#+END_VERSE
」¶

禪板銘¶

#+BEGIN_VERSE
「　有則定有。祇是不覺。一棒打翻。秦時𨍏轢。
#+END_VERSE
」¶

室左壁銘¶

#+BEGIN_VERSE
「　可以終隱。哀我後人。可以終默。誰迪先民。母尚孤潔。¶任他愛嗔。四眾之式。不淄不磷。深心堅忍。盡未來身。
#+END_VERSE
」¶

右壁銘¶

#+BEGIN_VERSE
「　內無繫念。外無長物。一瓶一缽。一杖一笠。要行便行。¶要住便住。無愧古人。無欺後嗣。慎乃典型。永垂來祀。
#+END_VERSE
」¶

為妙峰禪人銘衣¶

#+BEGIN_VERSE
「　七十老翁之衲。寒時寒殺。熱時熱殺。今屬妙峰。且作¶麼生打發。咦。石頭路滑。
#+END_VERSE
」¶

竹篦銘¶

#+BEGIN_VERSE
「　雷峰舉起竹篦。有緣當下知歸。背觸盡情說與。不打¶自招何疑。咦。是什麼。
#+END_VERSE
」¶

水雲團研銘¶

#+BEGIN_VERSE
「　爾本無名。託乎雲水。雲盡水窮。惟一堅粹。夫嘗遇之。¶顧鑑之外。
#+END_VERSE
」¶

解空閣新製研銘¶

#+BEGIN_VERSE
「　混沌以前無黑白。未剖人文先誕石。海嶽成形天梵¶來。聖愚凡哲多奇蹟。陸亙一片坐臥常。鐫得不得非¶所擇。深山大小空嶙峋。千年路滑猶荒僻。解空老人¶補南天。攫取端巖不盈尺。欲蘸毫端染太虛。一畫大¶千青碧碧。鍾王懷褚戰龍蛇。如蟲禦木何狼藉。珍重¶雲中似虎形。香水磨礱生羽翮。
#+END_VERSE
」¶

研銘¶

#+BEGIN_VERSE
「　惟一密堅。德之清玄。隱文彩於既彰而無傳。
#+END_VERSE
」¶

禪床銘¶

#+BEGIN_VERSE
「　聖人無己。誰當寶凡。萬象體玄。圓鑑自爾。緣感普周。¶而恆處此。慎汝後昆。勿立規矩。
#+END_VERSE
」
<pb:KR6q0526_J_009-0178b>¶

笠銘¶

#+BEGIN_VERSE
「　林下不須愁烈日。巖隈豈畏雨淋漓。分明頭面從遮¶蓋。蹋磴穿雲那箇知。
#+END_VERSE
」¶

拄杖銘¶

#+BEGIN_VERSE
「　年既邁而弗衰兮壯力由伊予亦。因高下以相諧兮¶豈旦暮之能離。著地兮荊披。撐空兮雲隨。直趨兮不¶顧。運足兮自知。追前烈兮。啟後武兮。將舍是焉其誰。¶我憑汝力。汝得我立。汝我兮同心。不可轉兮匪石。絕¶夷險以進止兮。遵先賢之遺軼。行終古而勿替兮。挈¶斯人以躋乎峻極。
#+END_VERSE
」¶

禪床銘¶

#+BEGIN_VERSE
「　無夢無想亦無主。羞見鐵花生碓嘴。老牯牛。無名字。¶一口嚼爛金剛圈。倒在泥塗裏。夜半被虱咬。背手摹¶著枕子。切忌從頭起。
#+END_VERSE
」¶

禪几銘¶

#+BEGIN_VERSE
「　千聖覓不得。如是而穩坐。我亦從中證。萬靈同一墮。
#+END_VERSE
」
<pb:KR6q0526_J_009-0178c>¶

